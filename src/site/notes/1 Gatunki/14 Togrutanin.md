---
{"dg-publish":true,"permalink":"/1-gatunki/14-togrutanin/","dgPassFrontmatter":true}
---

+1 **Wrażliwość na Moc**
![Pasted image 20241221154005.png](/img/user/6%20Obrazy/Pasted%20image%2020241221154005.png)

Togrutanie to humanoidalna rasa wywodząca się z planety Shili, lecz zamieszkująca też inne światy, na przykład Kiros. Ich najbardziej charakterystyczną cechą były montrale, umożliwiające zdolność pasywnej echolokacji. Togrutanie wsławili się swoją oddaną służbą jako Jedi, która trwała praktycznie od początku założenia Zakonu.

Charakterystycznymi cechami Togrutan były podobne do twi'lekańskich, głowogony oraz wyrastające z czaszki, puste w środku rogi, umożliwiające echolokację. Zarówno lekku, jak i montrale były mniejsze u młodych osobników, choć głowoogony dorastały do różnej długości. U niektórych Togrutan, występowały cztery lekku, a nie, jak u innych, trzy. Rasa ta żyła około dziewięćdziesięciu pięciu lat. Najczęściej występującym wśród Togrutan kolorem skóry był czerwony. U takich osobników występowały też pionowe białe pasy na ramionach, nogach, plecach i klatce piersiowej. Było to dziedzictwo po drapieżnych przodkach, którzy byli przystosowani do krycia się w rosnącej na Shili trawie turu. Mimo tego, spotykało się też osobniki o skórze pomarańczowej, fioletowej i różowej. Poziome pasy na montralach i lekku również przybierały rozmaite kolory i mogły być biało-zielone, biało-czarne, fioletowo-czarne albo w różnych odcieniach różu. Skóra Togrutan była zimna w dotyku, a jej ubarwienie stawało się bardziej kontrastowe, jeśli znajdowali się pod wpływem silnych emocji. Ich oczy mogły przybierać kolor czarny, niebieski lub szary.

Lekku Togrutan służyło im do komunikowania się z pobratymcami, a także było pomocne przy polowaniu. Rasa ta żywiła się głównie zwierzętami roślinożernymi, na przykład gryzoniami znanymi jako thimiary. Togrutanie preferowali jedzenie żywych ofiar, dlatego zabijali je swoimi kłami, które część innych ras uważała za jadowite. Były to jednak plotki, ponieważ drgawki upolowanych zwierząt nie były skutkiem działania jadu, lecz pośmiertnych skurczy mięśni. Jednak wielu Togrutan nie zaprzeczało faktowi, jakoby byli jadowici.

Togrutanie byli ludem spokojnym i pokojowym, lecz w walce byli godnymi przeciwnikami. Najlepiej czuli się w dużych grupach i potrafili łatwo dostosować się do innych kultur. Jeśli żyli w samotności, mogli cierpieć na napady depresji. Indywidualność była wśród nich uważana za coś dziwnego, choć, paradoksalnie, wielu ich przywódców osiągnęło swoją pozycję właśnie dzięki swojej odmienności. Socjologowie uważali to za kolejny krok w społecznym rozwoju rasy.

**Reguły specjalne:**

- **Echolokacja** – Togrutanie są w stanie wykrywać przeszkody za pomocą ultradźwięków.

- **Lekku** – Togrutanin może skrycie porozumiewać się z innym przedstawicielem rasy, jednak lekku jest także jego słabym punktem. Łatwo go za nie złapać, a uszkodzenie może doprowadzić do śmierci.

- +1 do **[[3 Tworzenie bohatera/Umiejętności#^ba32e1\|Nasłuchiwania]]**.

| **Togrutanie**               |                                                                       |
| ---------------------------- | --------------------------------------------------------------------- |
| **Planeta macierzysta:**     | Shii                                                                  |
| **Język:**                   | Togruti                                                               |
| **Kolor skóry:**             | Czerwony, biały, pomarańczowy, żółty, zielony, niebieski, fioletowy   |
| **Kolor oczu:**              | Czerwone, pomarańczowe, żółte, niebieskie, zielone, fioletowe, czarne |
| **Wzrost:**                  | 150 – 190 cm                                                          |
| **Cechy charakterystyczne:** | Montrale, lekku                                                       |
| **Długość życia:**           | Do 94 lat                                                             |