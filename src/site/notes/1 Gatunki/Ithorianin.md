---
{"dg-publish":true,"permalink":"/1-gatunki/ithorianin/","dgPassFrontmatter":true}
---

+1 **Wrażliwość na Moc**
![Pasted image 20241221153933.png](/img/user/6%20Obrazy/Pasted%20image%2020241221153933.png)

 Ithorianie są pokojowo nastawioną rasą, podążającą ideami Republiki, demokracją i sprawiedliwością. Ich macierzystą planetą jest pokryty w większości dżunglą Ithor. Przedstawiciele tej rasy bardzo związali się z naturą, dzięki czemu często zatrudnia się ich jako ekologów, ogrodników czy specjalistów do odradzania zniszczonej fauny i flory. Swoimi umiejętnościami w tej dziedzinie wykazali się na planecie Telos IV. Skolonizowali oni Felucję pod ochroną Nowej Republiki.

By nie zakłócać równowagi Ithora, zamieszkali w latających wysoko nad powierzchnią planety statkach-miastach, zwanych oazami lub stadami. Co pięć lat Ithorianie spotykają się na tak zwanym Wielkim spotkaniu, gdzie odpoczywają, rozmawiają i decydują o sprawach dotyczących wszystkich mieszkańców planety. Budując latające miasta, Ithorianie starali się naśladować naturalne środowisko. Stąd też na ich pokładach występują sztuczne deszcze, hoduje się rośliny i dzikie zwierzęta.

Ithorian często bywają nazywani młotogłowymi lub młotami ze względu na charakterystyczny kształt głowy. Jedyną cechą różniącą ich od ssaków była dwukrotnie większa liczba ust, które znajdują się po bokach wygiętej w przód szyi. Dzięki temu istoty potrafią wydawać stereofoniczne dźwięki. Wykorzystują to porozumiewając się z innymi przedstawicielami swojej rasy. Żaden z mieszkańców galaktyki spoza ich rasy nie rozumiał ich mowy, dlatego większość Ithorian uczy się wspólnego. Ithorianie, jako wegetarianie i pacyfiści, starają się zachować środowisko w stanie, w jakim go zastali. Jeżeli zjedli jakąś roślinę - sadzili dwie nowe. Pomimo życia w zgodzie z naturą Ithorianie wynaleźli potężne generatory pól ochronnych i systemy broni, za pomocą których bronili swej planety.

**Reguły specjalne:**

- **Wydawanie stereofonicznych dźwięków**

- **Obezwładnianie dźwiękiem** – Ithorianin jest w stanie wydać z siebie potężny krzyk, który powoduje -3 do wszystkich testów osób dookoła na okres 3 tur. Jeżeli istota ma czuły słuch, kara wynosi -5. Dodatkowo, jeżeli Ithorianin jest biegły w Mocy, może spróbować wzmocnić swój krzyk ([[3 Tworzenie bohatera/Umiejętności#^047d6c\|Wzmocnienie]] -4) by za pomocą dźwięku odrzucić wszystko dookoła i uszkodzić nawet elementy zrobione ze wzmacnianej stali.

| **Ithorianie**           |                                  |
| ------------------------ | -------------------------------- |
| **Planeta macierzysta:** | Ithor                            |
| **Język:**               | Ithoriański                      |
| **Kolor skóry:**         | Brązowy, ciemnoczerwony, zielony |
| **Kolor oczu:**          | Czarne lub niebieskie            |
| **Wzrost:**              | 180 – 230 cm                     |
| **Długość życia:**       | Średnio 85 lat                   |