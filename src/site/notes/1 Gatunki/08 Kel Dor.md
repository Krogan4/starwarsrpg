---
{"dg-publish":true,"permalink":"/1-gatunki/08-kel-dor/","dgPassFrontmatter":true}
---

+1 **Wrażliwość na Moc**, +1 **Zręczność**, -1 **Budowa**
![Pasted image 20241221153757.png](/img/user/6%20Obrazy/Pasted%20image%2020241221153757.png)

Kel Dorowie to humanoidalna rasa wywodząca się z planety Dorin. Kel Dorowie osiągają wzrost od 140 do 200 centymetrów oraz wagę około 70-100 kilogramów. Mężczyźni zazwyczaj są wyżsi i lepiej zbudowani niż kobiety. Osobnicy tej rasy posiadają pozbawioną owłosienia skórę o odcieniach od pomarańczy do mocnej czerwieni, niemal zawsze pokrytą cienkimi, nieco jaśniejszymi liniami. Jama nosowa oraz ustna są zrośnięte w jeden narząd pozbawiony uzębienia, za to wyposażony w dwie pary szczękoczułek. Ze względu na gęstą atmosferę Dorinu, Kel Dorowie nie są w stanie wydawać z siebie głośnych dźwięków bez głębszego wysiłku. Wpłynęło to na ich narządy głosowe, które w znacznym stopniu zanikły. Z tego powodu Kel Dorowie wykształcili dobrze rozwinięty słuch wyczulony na najcichsze dźwięki ich świata. Ich wrażliwe na niektóre gamy światła oczy najczęściej mają kolor czarny, choć czasami rodzili się osobnicy posiadający srebrny kolor tęczówek. Uważano to za przejaw silnej wrażliwości na Moc, chociaż ta cecha występowała dość często wśród przedstawicieli tej rasy. Kel Dorowie posiadali niespotykaną odporność pozwalającą im przez pewien czas przetrwać w warunkach panujących w próżni.

Ponadto ich układ oddechowy wykazuje cechy przystosowania do nietypowej atmosfery Dorinu stanowiącej mieszankę helu oraz gazu unikalnego dla tego świata. Naturalną tego konsekwencją jest fakt, że rasa ta może zatruć się substancjami powszechnie występującymi na innych planetach, takimi jak tlen, azot lub dwutlenek węgla. Z tego powodu wynaleziono specjalne maski filtrujace stanowiące zestaw z goglami chroniącymi oczy. Taki sprzęt pozwalał Kel Dorom na bezpieczne oddychanie w trujących dla nich atmosferach oraz dodatkowo wzmacniał ich głosy i dwukrotnie zwiększał odległość ich widzenia.

Kel Dorowie miewają tendencję do bycia stosunkowo cichymi, ale troskliwymi stworzeniami. Słyną ze swojego postrzegania wszechświata wyłącznie w białych i czarnych barwach oraz niemal obsesyjnej chęci niesienia pomocy. Przedstawiciele tej rasy nie mają nic przeciwko samodzielnemu wymierzaniu sprawiedliwości, często korzystając przy tym z dość brutalnych metod. Chodzi to w parze z ich wrodzoną ciekawością, nierzadko przeradzającą się we wścibstwo. Mimo to powszechnie są uważani za lud pomocny i chętny do współpracy, a Kel Dorów opuszczających swój rodzinny świat chętnie zatrudnia się jako zarządców, dyplomatów lub kupców.

**Reguły specjalne:**

- **Zdolność przetrwania w próżni** – Kel Dor jest w stanie przeżyć w próżni przez krótki czas. Maksymalny czas, nim Kel Dor straci przytomność wynosi tyle minut ile jego **Budowa**.

- **Oddychanie oparte na helu** – skład powietrza przystępny dla większości gatunków dla Kel Dorów jest zabójczy

- + 2 do **[[3 Tworzenie bohatera/Umiejętności#^ba32e1\|Nasłuchiwania]]**

| **Kel Dorowie**              |                                                                                                         |
| ---------------------------- | ------------------------------------------------------------------------------------------------------- |
| **Planeta macierzysta:**     | Dorin                                                                                                   |
| **Język:**                   | Keldorański                                                                                             |
| **Kolor skóry:**             | Odcienie od pomarańczowego do czerwonego                                                                |
| **Kolor oczu:**              | Czarny lub srebrny                                                                                      |
| **Wzrost:**                  | 140 – 200 cm                                                                                            |
| **Cechy charakterystyczne:** | Dobrze rozwinięty słuch i wzrok, odporność na warunki w próżni, konieczność używania maski antytlenowej |
| **Długość życia:**           | Do 85 lat                                                                                               |