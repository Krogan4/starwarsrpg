---
{"dg-publish":true,"permalink":"/1-gatunki/10-trandoshanin/","dgPassFrontmatter":true}
---

+1 **Zręczność**
![Pasted image 20241221153853.png](/img/user/6%20Obrazy/Pasted%20image%2020241221153853.png)

Trandoshanie są rasą gadopodobnych dwunożnych istot, słynących z bardzo gwałtownego charakteru. Mają człekokształtną budowę ciała, a samych siebie nazywają T'doshokami. Rasa ta zasłynęła w galaktyce jako nieustraszeni wojownicy. Podobnie jak większość gadów, Trandoshanie to istoty zimnokrwiste. Ich ciała pokryte były łuskowatą skórą, którą zmieniali raz do roku. Ich pomarańczowe oczy są wyjątkowo wrażliwe na widzenie w podczerwieni. Dopóki istoty nie osiągną średniego wieku, potrafią regenerować utracone kończyny. Ich dłonie i stopy są zakończone trzema ostrymi szponami, które służyły im jako broń podczas walki, ale przeszkadzały w trzymaniu przedmiotów. Przedstawiciele tej rasy mocno przeciągają głoskę "s". Istoty słyną z okrucieństwa i zamiłowania do przemocy. Uważają, iż sens życia polega na polowaniu i tropieniu istot słabszych od siebie.

Trandoshane wierzą w bóstwo płci żeńskiej, zwane mistrzynią. Przyznaje ona Trandoshanom punkty jagannath - w zależności od tego, jak powiodło się im podczas polowania. Punkty te, których liczba zależy od ilości łupów, zgromadzonych w wyniku walk na śmierć i życie, Trandoshanie mogą zbierać aż do końca życia. Myśliwy z największą ilością punktów na koncie cieszy się szczególnym poważaniem i jest uważany przez większość istot płci żeńskiej za najlepszego kandydata do małżeństwa. Trandoshanie wierzą, że kiedy istota umiera, przekazuje swoje punkty Sędzinie, która na ich podstawie daje zmarłemu odpowiednie miejsce w zaświatach. Wojownicy, którzy powracają z polowania na ojczystą planetę, szukają partnerki by zawrzeć z nią związek małżeński. Nie są to jednak związki na całe życie. Tradoshanki składają później jaja i doglądają ich, aż wykluwają się młode. Od najmłodszych lat Trandoshanie byli poddawani treningom i walkom. Kiedy zaś osiągają wiek dojrzały, odlatują z Trandoshy by zdobywać punkty dla bogini.

**Reguły specjalne:**

- **Widzenie w podczerwieni** – Trandoshanin jest w stanie dostrzec promieniowanie cieplne emitowane przez żywe organizmy.

- **Regeneracja** – Trandoshanin regeneruje się dwa razy szybciej niż człowiek. Ponadto, odrastają jego utracone kończyny.

- **Zimnokrwistość** – Trandoshanin potrafi dostosować temperaturę ciała do otoczenia, w ograniczonym zakresie. Nie będzie odczuwał negatywnych skutków zmiany temperatury, póki nie będą to wartości ekstremalne.

- **Pazury** – Trandoshanin może atakować pazurami (odpowiednik noża).

| **Trandoshanie**         |                                             |
| ------------------------ | ------------------------------------------- |
| **Planeta macierzysta:** | Trandosha (nazywana również: Dosha, Hsskor) |
| **Język:**               | Dosh                                        |
| **Kolor łusek:**         | Od piaskowo-brązowego do zielonego          |
| **Kolor oczu:**          | Czarne, z różnym nasyceniem                 |
| **Wzrost:**              | 200 cm                                      |
| **Długość życia:**       | Do 75 lat                                   |