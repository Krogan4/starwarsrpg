---
{"dg-publish":true,"permalink":"/kampania/planety/ziost/","dgPassFrontmatter":true}
---

![Pasted image 20250512235812.png](/img/user/Pasted%20image%2020250512235812.png)

Ziost to planeta niezwykle przesiąknięta ciemnością. Znajduje się daleko od znanych i rozwiniętych części galaktyki, dzięki czemu była świetnym miejscem do rozwoju umiejętności władania ciemną stroną Mocy. Z czasem jej rdzenni mieszkańcy zostali podbici przez wydalonych z Zakonu upadłych Jedi. Massassi służyli mrocznym Jedi i wyjawiali im swoje sekretne rytuały, które z kolei na przestrzeni wielu setek i tysięcy lat przerodziły się we wspólne tradycje. To właśnie ci Mroczni Jedi, którzy zostali wygnani stali się późniejszymi Sithami i zbudowali pierwsze Imperium Sithów. Ziost była stolicą tego Imperium, a nie Korriban, choć w późniejszym okresie to uległo częściowej zmianie. Planeta po ujawnieniu się Odrodzonego Imperium Sithów została ponownie zajęta przez Sithów. W końcu padła ofiarą okrutnego rytuału, który całkowicie unicestwił życie na planecie.

W momencie, gdy przybyliście na Ziost, życie na planecie powoli odradzało się, ale mimo to czuliście, że cały glob wciąż przesiąknięty jest Ciemną Stroną Mocy.
Trafiliście tu zgodnie z namiarami pozostawionymi w statku [[Kampania/Postacie/Coro Sata\|Coro Saty]] rozbitym w lodowej rozpadlinie na [[Kampania/Planety/Hoth\|Hoth]]. Na planecie znajdują się liczne ruiny świątyń Sith. W podziemiach jednej z nich, odnaleźliście olbrzymie podziemne jezioro, w którym zamieszkują niezliczone ilości Primus Legari - mikroorganizmów, które łącząc się zyskują świadomość, w tym świadomość Mocy. Opowiadał wam o tym tajemniczy [[Kampania/Postacie/Carius\|Carius]], który podawał się za świeckiego badacza kultury Jedi oraz Sith. Carius wręczył wam słownik sithiańskiego, który pomógł wam dostać się do świątyni. W czasie waszej rozmowy z mężczyzną, wyszło na jaw, że jest zjawą lub projekcją Mocy, po czym się rozpłynął. Luksusowy, ciężkozbrojny jacht, którym przybył na planetę odleciał zaraz potem.

To tutaj także zmierzyliście się po raz pierwszy z członkami [[Kampania/Grupy/Bractwo Dai'th\|Bractwa Dai'th]], którzy zdezerterowali i przybyli tu, by szukać potęgi. Według ich zeznań, ich nowa liderka - [[Kampania/Postacie/Alisave Skyale\|Alisave Skyale]] - zdobyła swoją siłę właśnie tu.

W wyniku kąpieli w podziemnym jeziorze, Amon-Set wpadł w posiadanie potężnego kryształu miecza świetlnego, Kinsatop mógł porozmawiać ze swoim zmarłym mistrzem, który wskazał [[Kampania/Planety/Listehol\|Listehol]] jako następny punkt podróży dla drużyny, a sam odleciał na Coruscant.