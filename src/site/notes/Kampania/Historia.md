---
{"dg-publish":true,"permalink":"/kampania/historia/","dgPassFrontmatter":true}
---

# Spisek w Senacie
Przewodnim tematem kampanii była próba udowodnienia, że Senat jest skorumpowany i przy władzy utrzymuje się ciągle tajemnicza grupa [[Kampania/Grupy/Spiskowcy\|Spiskowców]] mimo zmieniających się kanclerzy i rządów.
[[Kampania/Postacie/Umo Nest'us\|Umo Nest'us]] - Wielki Mistrz Zakonu Jedi wyczuł czające się w Galaktyce wielkie zagrożenie Ciemnej Strony Mocy, która pragnie doprowadzić do największego w historii przelewu krwi. Nie udało mu się zlokalizować jego źródła. Część rycerzy Jedi (wśród nich na pewno jeden z mistrzów [[Kampania/Postacie/Maitou Anaryseu\|Maitou Anaryseu]]) oraz polityków zdecydowało się zawiązać współpracę, której efektem było zapobieganie wszelkiego rodzaju konfliktom. W konsekwencji zakazano m.in. posiadania własnych armii krajom członkowskim Republiki co doprowadziło do absurdalnych sytuacji, w których prywatne firmy mogły mieć większe siły zbrojne niż planety. Zakazano rozwoju niektórych technologii, ignorowano ataki zaczepne Mandalorian i bagatelizowano potencjalne źródła konfliktów, a utrzymanie przy sobie senackiej większości wymuszało chodzenie na coraz większe ustępstwa i godzenie się na prywatne interesy polityków. Z czasem, w obawie przed tym, że wypłynięcie informacji o istnieniu spisku na światło dzienne doprowadzi do masowych protestów, nasilenia ruchów separatystycznych i wojny domowej, Spiskowcy zaczęli eliminować tych, którzy odkryli zbyt wiele. Wykorzystywali do tego m.in. przestępczy syndykat [[Kampania/Grupy/Czarne Słońce\|Czarne Słońce]].

Wśród Jedi, którzy odkryli prawdę był [[Kampania/Postacie/Forgar Shetur\|Forgar Shetur]] (mistrz Mallgara), [[Kampania/Postacie/Alisave Skyale\|Alisave Skyale]] (poprzednia uczennica Shetura), [[Kampania/Postacie/Coro Sata\|Coro Sata]] (mistrz Kinsatopa) i kilku innych - wszyscy oni zaginęli w tajemniczy sposób, a Mallgar (który opuścił Zakon) i zaprzyjaźniony z nim łowca nagród [[Kampania/Postacie/Cordius\|Cordius]] usiłowali przez lata zdobyć jakiekolwiek poszlaki dotyczące tajemniczych zaginięć. Mallgar i Cordius badając sprawę natrafili na tajemniczą [[Kampania/Grupy/Grupa Phobos\|Grupę Phobos]], która z ukrycia wspierała antyrządowe ruchy, ale nigdy nie udało im się dowiedzieć niczego szczególnego.

Wśród polityków, którzy poznali prawdę był [[Kampania/Postacie/Jonathan Myffa\|Jonathan Myffa]], który głośno mówił o istnieniu tajemniczej frakcji Spiskowców. Z uwagi na fakt, że zabicie go mogłoby być potraktowane jak uciszenie niewygodnego świadka, postanowiono go zdyskredytować i ośmieszyć. Dopiero po latach wyszło (za waszą sprawą), że Myffa cały czas miał rację. Prawdę najpewniej odkryła również siostra [[Kampania/Postacie/Yoro Manaa\|Yoro Manaa]] - mistrza Jedi, nauczyciela Amon-Seta, która zginęła w tajemniczych okolicznościach. Jej śmierć była powodem, dla którego mistrz Manaa zdecydował się nawiązać kontakt z Myffą i zdobyć dowody na współpracę Spiskowców i Czarnego Słońca.

# Pustynne Czerwie
[[Kampania/Grupy/Pustynne Czerwie\|Pustynne Czerwie]] były grupą najemników założoną przez [[Kampania/Postacie/Arlana Haskarmoth\|Arlanę Haskarmoth]] - córkę herszta pirackiej załogi Wesołych Kanonierów. Pracowaliście dla różnych ugrupowań, ale często też dla Czarnego Słońca. Dopiero lata po śmierci Arlany, okazało się, że ta pracowała w tajemnicy dla Yoro Manaa, chcąc dostarczyć mu dowodów na współpracę syndykatu z rządem. Czarne Słońce przejrzało jej podstęp i wysłało [[Kampania/Postacie/Czerwony Baron\|Czerwonego Barona]], aby ją zabił.

Na [[Kampania/Planety/Mandalora\|Mandalorze]] doszło do zamachu stanu, w wyniku którego pro republikański rząd upadł, a w jego miejsce do władzy doszła grupa nacjonalistów-tradycjonalistów pod dowództwem [[Kampania/Postacie/Aerion Vevut (Mandalor Sprawiedliwy)\|Aeriona Vevuta]]. Jego brat [[Kampania/Postacie/Arth Loenard\|Arth Loenard]] z klanu Vevut używając miecza świetlnego wymordował grupę polityków. Jedynie kilku z nich udało się zbiec i poprosili o azyl polityczny w Republice. Yoro Manaa zatrudnił w tym celu Pustynne Czerwie (za pośrednictwem Czarnego Słońca). Wiedział jednak, że Czarne Słońce ostatecznie będzie chciało VIPów zabić z uwagi na fakt, że wiedzą zbyt wiele o sprzeniewierzonych przez Spiskowców pieniądzach. To wszystko było planem Manaa, by zdobyć potrzebne mu dowody.

# Taris
Udało się wam uratować VIPów i poleciec na [[Kampania/Planety/Taris\|Taris]], by spotkać się z vigo Czarnego Słońca - [[Kampania/Postacie/Hryl Xylman\|Hrylem Xylmanem]]. Pustynne Czerwie motywowane były zemstą za śmierć Arlany oraz faktem, że w sumie nie mają już wyjścia, bo tak czy siak zapadł już na was wyrok przez wejście do intrygi Manaa. Sytuacja na Taris nie poszła zgodnie z planem i mandalorscy politycy zginęli, zginął również Hryl Xylman oraz [[Kampania/Postacie/Arkhon Haskarmoth\|Arkhon Haskarmoth]] (ojciec Arlany), a wam nie udało się zdobyć potrzebnych dowodów. Co więcej, okręt piratów wleciał w budynek Xylmana zabijając tysiące niewinnych ludzi. Zostaliście pochwyceni przez władze Republiki i okrzyknięci terrorystami, a Manaa udał się do pustelni. Na Taris zginął [[Kampania/Postacie/Humek Potki\|Humek Potki]].

# Deera 3
[[Kampania/Postacie/Maitou Anaryseu\|Maitou Anaryseu]] zaproponował wam ugodę - udawał, że wierzy w waszą historię i troszczy się o życie Jonathana Myffy, dlatego chciał, abyście go odnaleźli na [[Kampania/Planety/Deera 3\|Deera 3]] i zapewnili mu wsparcie. W rzeczywistości, Anaryseu i jego uczeń [[Kampania/Postacie/Kanu Miles\|Kanu Miles]] należeli do Spiskowców i chcieli ostatecznie zabić Myffę. Miles, jako mistrz podstępu, doprowadził do zaostrzenia się nieufności między Czerwiami i Jedi. W efekcie zginął [[Kampania/Postacie/Watuunko\|Watuunko]]. Amon-Set zmierzył się z Milesem, ale ostatecznie obie strony odeszły wolno. Wasza ekipa uciekła z planety ścigana przez Republikę jako terroryści oraz przez Czarne Słońce.

Podczas lotu spotkaliście [[Kampania/Postacie/Calian Shann\|Caliana Shanna]] - kontradmirała Trzeciej Floty Republiki (Floty skupionej na walce z Piratami), który zapewnił was, że w Galaktyce macie przyjaciół, tym samym dając wam do zrozumienia, że istnieją inne grupy gotowe walczyć ze Spiskowcami i Czarnym Słońcem.

# NexusTech 7
Schroniliście się na NexusTech 7 - stacji kosmicznej na orbicie [[Kampania/Planety/Ryloth\|Ryloth]]. Była to baza wypadowa Mallgara. Tutaj mieszkał [[Kampania/Postacie/Cordius\|Cordius]], [[Kampania/Postacie/Rax Bangror\|Rax Bangror]], pilot [[Kampania/Postacie/Benjamin Johnson\|Benjamin Johnson]] oraz [[Kampania/Postacie/Soczomaw\|Soczomaw]] (handlarz przyprawą z ramienia [[Kampania/Grupy/Zjednoczony Sojusz Piratów\|Zjednoczonego Sojuszu Piratów]]). Soczomaw zaproponował wam pomoc zapewniając, że chce zrobić ostatnią dobrą rzecz przed śmiercią. W rzeczywistości kierowały nim rozkazy od Pirackiego Sojuszu, który chciał zdobyć dowód na istnienie spisku.

# Hoth
Benjamin Johnson (którego żona zginęła wiele lat temu na [[Kampania/Planety/Hoth\|Hoth]] w starciu z [[Kampania/Postacie/Czerwony Baron\|Czerwonym Baronem]]) dostarczył wam cennych informacji, jakoby mistrz Coro Sata zginął na Hoth wiele lat temu. Kinsatop namówił was, aby się tam udać i odnaleźć ciało mistrza. Na miejscu spotkaliście przedstawicieli Dominium Chissów oraz brutalne pająkowate potwory - tekle. W walce z nimi zginął Benjamin Johnson, a jego ciało spoczęło przy ciele jego żony. Ostatecznie udało wam się dotrzeć do okrętu Coro Saty, gdzie zdobyliście nagranie, na którym czołowi politycy przeciwstawnych obozów oraz mistrz Anaryseu obradują, przyznają się do wykorzystywania Czarnego Słońca oraz dyskredytacji  Myffy. Jest to dowód, który może uświadomić całą Galaktykę o istnieniu senackiego spisku. Znaleźliście tu również zapisaną lokalizację na planecie Ziost.

# Daltonia
Soczomaw namówił was na postój na luksusowej stacji kosmicznej - [[Kampania/Planety/Daltonia\|Daltoni]], gdzie spotkał się z przedstawicielem Zjednoczonego Sojuszu Piratów i przekazał mu kopię zdobytych dowodów. Wzięliście tu również udział w Gwiezdnych Regatach i spotkaliście wielu wpływowych przedstawicieli galaktycznego półświatka. Soczomaw zginął, gdy przestał być potrzebny.

# Ziost
Dotarliście na niemal całkowicie pozbawioną życia i przesiąkniętą przez Ciemną Stronę planetę [[Kampania/Planety/Ziost\|Ziost]]. W okolicach jej ruin napotkaliście na tajemniczego badacza antycznych cywilizacji i zakonów Jedi oraz Sith - [[Kampania/Postacie/Carius\|Cariusa]], który wręczył wam słownik sithiańskiego oraz opowiedział o Primus Legari - mikroorganiźmie zdolnym do łączenia się w ogromne skupiska, w których pojedyncze organizmy przejmują funkcję pojedynczych neuronów, tworząc wielki umysł. Carius teoretyzował, że gigantyczna kolonia Primus Legari mogłaby przewyższać we władaniu nad Mocą każdego znanego Jedi czy Sitha. Carius ostatecznie okazał się projekcją lub zjawą.

Natrafiliście na grupę uciekinierów z [[Kampania/Grupy/Bractwo Dai'th\|Bractwa Dai'th]], którzy pragnęli posiąść potęgę. Opowiedzieli o tym, że w bractwie zmieniła się władza. Pokonaliście ich oraz uwolniliście niewolników, wśród których był technik [[Kampania/Postacie/Mszczuj\|Mszczuj]], który do was przystał, chcąc powrócić na Listehol - planetę, która obecnie jest centrum terytoriów Bractwa.

Zmierzyliście się ze zjawą sith, a na koniec dostaliście się do podziemnego jeziora pełnego Primus Legari. Podczas kąpieli w jeziorze Amon-Set, Mallgar i Kinsatop mieli wizje. Mallgar widział m.in. kipiącą ze złości [[Kampania/Postacie/Alisave Skyale\|Alisave Skyale]] a Kinsatop mógł porozmawiać ze swoim zmarłym mistrzem, który wyraził szczególną obawę nie o istnienie Spiskowców - których działań nie pochwalał ale rozumiał i znał - ale o istnienie tych, którzy chcą ujawnić ich działania, wszak mogą nie zdawać sobie sprawy, że kierowani są najpewniej przez tą złą siłę, którą Spiskowcy starali się zatrzymać. Kinsatop usłyszał również, że drużyna powinna udać się na Listehol. Sam jednak powrócił na Coruscant, by przekonać Radę do ujawnienia swoich win.

# Troxidia
Po drodze na Listehol, skończyło wam się paliwo i wylądowaliście na [[Kampania/Planety/Troxidia\|Troxidii]]. Jest to planeta pod okupacją Bractwa Dai'th. Udało wam się nawiązać z nimi współpracę i dowiedzieć nieco o nich samych. Mallgar dowiedział się, że liderką Bractwa jest [[Kampania/Postacie/Alisave Skyale\|Alisave]]. Ostatecznie gracze wsparli anzata [[Kampania/Postacie/Timur Chromy (Aleksander)\|Timura Chromego]] oraz Ruch Oporu i zniszczyli oddział Bractwa na planecie, po czym udali się w stronę [[Kampania/Planety/Listehol\|Listehol]].