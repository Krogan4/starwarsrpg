---
{"dg-publish":true,"permalink":"/4-walka/4-walka-wrecz/","dgPassFrontmatter":true}
---

![Pasted image 20241222021410.png](/img/user/6%20Obrazy/Pasted%20image%2020241222021410.png)
Walka wręcz nie polega na naprzemiennych ciosach z obu stron. Atakuje jedna strona, druga zaś reaguje na ataki broniąc się i próbując przejąć inicjatywę. Walka rozpoczyna się klasycznym Testem **Inicjatywy**, po czym zwycięzca Testu zostaje **Atakującym**. Przegrany natomiast **Obrońcą**. Obaj walczący rzucają **1k20** i do otrzymanego wyniku dodają dodatkowe modyfikatory (np. z broni). Mogą obniżać wynik na kości odpowiednią Umiejętnością. Gdy obaj uznają, że wynik na kości jest ostateczny, sprawdzają kto z nich odniósł więcej **Punktów Sukcesu** – ten ma 1 **Sukces**. Następnie powtarzają ten proces dwa razy – dla pozostałych kości. Dla wszystkich rzutów korzystają z jednej puli Umiejętności.

Jeżeli **Atakujący** zdobył więcej Sukcesów niż **Obrońca**, zadał cios. Większość broni ma rozpisane różne obrażenia w zależności od tego, ile więcej Sukcesów zdobył Atakujący. Lokalizację trafienia Atakujący wybiera z wygranych kości.

Jeżeli **Obrońca** zdobył co najmniej 2 Sukcesy więcej niż **Atakujący**, zdołał się obronić i przejął inicjatywę. Teraz on jest **Atakującym**. 

Jeżeli **Obrońca** zdobył tylko 1 Sukces więcej, dochodzi do **Siłowania**. Do Siłowania może także dojść w wyniku dodatkowych reguł.

**Siłowanie** – gracze wykonują Przeciwstawny Test używanej broni oparty o Budowę. Ten, który wygra, będzie **Agresorem** w następnej rundzie.

Jeśli strony ze sobą zremisowały, sytuacja się nie zmieniła. Obrońca wciąż pozostaje w defensywie. 

## Walka z wieloma przeciwnikami

Może zdarzyć się tak, że jedna osoba będzie zmuszona do walki z dwójką przeciwników lub nawet liczniejszą grupą. Walczący z wieloma przeciwnikami na początku tury decyduje z którym przeciwnikiem chce walczyć na normalnych zasadach. W walce z pozostałymi przeciwnikami stale pełni funkcję **Obrońcy** i nie może przejąć inicjatywy, chyba że szczególna reguła mówi inaczej. Ponadto, walczący otrzymuję karę równą ilości przeciwników, który z nim walczy i wspólną pulę Umiejętności. Bonus do walki z licznymi przeciwnikami nie może przekraczać sumarycznej kary za ilość przeciwników i dawać dzięki temu bonus osamotnionemu walczącemu.

**Zajście od tyłu** – jeżeli jeden z przeciwników podszedł do atakowanej postaci od tyłu, ta dostaje Karę -2 do obrony przed pierwszym atakiem. Jeżeli atakowana postać nie jest świadoma tego, że ktoś ją zachodzi (co wymaga Przeciwstawnego Testu Skradanie vs Czujność), otrzymuje Karę -5 do jakiegokolwiek pierwszego Testu wykonanego przez tę postać.

## Ruch w walce

Postacie walczące w zwarciu rzadko kiedy stoją w miejscu. To od Atakującego zależy w którą stronę i z jaką prędkością walczący się przemieszczają. Podczas ruchu to Obrońca zawsze jest zwrócony tyłem do jej kierunku, więc Atakujący może obracać się po jego orbicie wedle uznania. Zrzucenie przeciwnika z wysokości albo wykorzystanie innego elementu środowiskowego, zwykle powinno wiązać się z Akcją Ataku i Testem.

## Walka dwiema broniami

Postać walcząca dwiema broniami, może podczas każdego Testu korzystać z dodatkowej kości. Przed rzutem, musi zaznaczyć, która kość odpowiada broni trzymanej w preferowanej ręce. To tej kości będzie miał karę -2, a do dodatkowej karę -4. Kary można zminimalizować znajomością odpowiedniej Techniki walki bądź używaniem konkretnego oręża.

## Walka dwiema broniami z wieloma przeciwnikami

Kiedy postać posługująca się dwiema broniami do walki wręcz stanie przeciwko licznej grupie przeciwników, może użyć każdej trzymanej przez siebie broni osobno do ataku na innego przeciwnika. Gracz może zdecydować się atakować dwie osoby. Broń w preferowanej ręce -2, w słabszej -4. Jeżeli walczy z odpowiednim stylem walki bronią zwykłą i shoto to kara wynosi 0, -2. Jeśli walczy odpowiednim stylem walki i dwoma shoto nie ma kary. Gracz może zdecydować się na atak obiema broniami w jedną osobę, wówczas reguła jak punkcie powyżej. W obronie zawsze wykorzystuje obie bronie (modyfikator jak w punkcie powyżej).

## Dystans w walce

Bronie do walki wręcz dzielą się na kilka kategorii według ich długości. Jeśli któryś z walczących ma broń dłuższą niż jego przeciwnik, dostaje Bonus +1 do Testów w walce. Kategorie to: Dotyk, Bardzo Krótki, Krótki, Średni, Długi, Bardzo Długi.

Korzystanie z długiej broni może wiązać się z dodatkowymi karami podczas walki w tłoku lub w ciasnych pomieszczeniach. Wówczas bronie tracą modyfikator do Zręczności w Obronie oraz dostają kary: Średni -2, Długi -4, Bardzo długi -8.

Istoty również są podzielone na kategorie według ich wielkości.

## Użycie broni dystansowej w walce

Postać trzymająca broń dystansową w czasie walki wręcz może spróbować użyć jej do trafienia przeciwnika. Gracz testuje wówczas Umiejętność Walki Wręcz (lub odpowiedniej broni ręcznej, jeśli reguła specjalna broni na to pozwala). Bronie dystansowe nie zapewniają zwykle ułatwień do Zręczności w walce w zwarciu.

## Dodatkowe reguły w walce

Poniżej opisano dodatkowe działania w walce oraz Sztuczki, na które mogą zdecydować się walczący.

**Odstąpienie** – Atakujący może bez problemu odstąpić od walki.

**Powalenie** – Atakujący może spróbować powalić swojego przeciwnika, nie zadając mu obrażeń. Odbywa się to za pomocą Przeciwstawnego Testu Budowy Agresora konta Budowy/Zręczności Obrońcy. Wybór należy do Obrońcy. Skutkuje efektem **Powalenie** u Obrońcy.

**Strzał** – jeśli Atakujący trzyma broń, której wystrzelenie wymaga 1 Segmentu, jest w stanie zrobić to w tym momencie na zasadach opisanych w poprzednim punkcie.

**Piach w oczy** – Atakujący może podjąć próbę zdezorientowania przeciwnika lub otępienia jego zmysłów, ciskając w niego przedmiotami, które znalazły się pod ręką lub wykonując skomplikowane finty. Wymaga wygrania Przeciwstawnego Testu Zręczności. Jeśli Atakujący go przegra, traci Inicjatywę. Jeśli wygra, Obrońca ma karę -1 przez 1k6 tur. Musi być odpowiednio uargumentowana.

**Sztuczka** – Atakujący może użyć dowolnej Sztuczki lub techniki Mocy, zapewniającą mu dodatkowe możliwości w czasie walki.

**Pełna obrona** – Broniący się może zdecydować, że skupia się na obronie a nie na potencjalnym kontrataku. Wówczas, otrzymuje bonus +2 do Zręczności w obronie, ale aby przejąć Inicjatywę musi mieć 3 Sukcesy więcej niż Atakujący.

**Szarża** – Szarżę można zainicjować na początku walki, podczas sprawdzania Inicjatywy. Walczący otrzymuje bonus od +1 do +3 do Zręczności podczas testu Inicjatywy, ale w przypadku przegranej otrzymuje identyczną karę do Zręczności na czas pierwszej Tury.

**Furia** – Walczący otrzymuje +2 do Zręczności w ataku, ale każde przejęcie Inicjatywy przez przeciwnika jest jednocześnie celnym ciosem.

[[4 Walka/5 Walka mieczem świetlnym\|5 Walka mieczem świetlnym]]