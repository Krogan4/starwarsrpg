---
{"dg-publish":true,"permalink":"/4-walka/1-rany/","dgPassFrontmatter":true}
---

Każde trafienie niezatrzymane przez pancerz wiąże się z otrzymaniem rany. Ranna postać mniej sprawnie wykonuje poszczególne czynności, dlatego często w walce wystarczy zranić przeciwnika, by ten stał się znacznie mniejszym zagrożeniem. Od testu [[3 Tworzenie bohatera/Umiejętności#^56ad79\|Odporności na ból]] zależy jak bardzo problematyczna okaże się dana rana. W tabeli poniżej rozpisano rodzaje ran, PT testu Odporności na Ból oraz karę, jaką za sobą niesie przy zdanym oraz niezdanym teście.

| **Rodzaj rany**    | **PT Odporności na Ból** | **Kara**                          |
| ------------------ | ------------------------ | --------------------------------- |
| **Draśnięcie**     | 0                        | -0,5/-1                           |
| **Lekka rana**     | -2                       | -2/-5, strata segmentu            |
| **Cieżka rana**    | -5                       | -5/-8, strata segmentu, powalenie |
| **Krytyczna rana** | -                        | -15                               |

To czy kara powinna być stosowana dla danej czynności powinno opierać się na zdrowym rozsądku. Rana nogi nie przeszkadza w strzelaniu, ale w bieganiu już tak. Domyślnie Rany i Pancerze na głowie powodują kary do Zmysłów, Charakteru, walki.

Wynik rzutu za trafienie określa również lokację trafienia. Dotyczy do oryginalnych wyników na kości, a nie zmodyfikowanych przez umiejętności itp. W przypadku rzutu za pojedynczy atak więcej niż jedną kością, gracz ma możliwość wybrania kości dla lokalizacji trafienia. Nie musi być to ta sama kość, która zapewnia sukces. W szczególnych okolicznościach, rzut za lokację trafienia może być rozpatrywany osobno od rzutu za atak. Rzut za lokację jest całkowicie pomijany, jeżeli atak był wycelowany w konkretną część ciała przeciwnika.

Dodatkowo, trafienie w głowę lub inne miejsce witalne zwiększa poziom rany, np. Lekka rana zamienia się w Ciężką ranę.

| **Rzut**   | **Lokacja ran**                   |
| ---------- | --------------------------------- |
| **1, 2**   | Głowa (Obrażenia o poziom wyższe) |
| **3, 4**   | Prawa ręka                        |
| **5, 6**   | Lewa ręka                         |
| **7-15**   | Tułów                             |
| **16, 17** | Prawa noga                        |
| **18, 19** | Lewa noga                         |

Postać, która otrzymała ranę Krytyczną umiera, jeżeli nie otrzyma pierwszej pomocy w najbliższym czasie. Czas ten można określić jako (Budowa + Odporność na Ból) * 3 minut. Dla osób z dwoma sercami lub systemem wspomagającym, może być nawet trzykrotnie dłuższy.

Postać, która otrzymała dwie rany Krytyczne ginie od razu. Tak samo postać, która otrzymała ranę Krytyczną w głowę lub inne miejsce witalne.

Trzy Draśnięcia odpowiadają jednej ranie Lekkiej, trzy rany Lekkie jednej ranie Ciężkiej a trzy rany Ciężkie jednej ranie Krytycznej.

Rany goją się zmniejszając codziennie utrudnienie o 0,5, jeżeli ranny o siebie dba. Jeżeli nie dba, rany goją się zmniejszając utrudnienie 0,5 co dwa dni. Siniaki goją się zmniejszając utrudnienie o 2 każdego dnia.

**Pierwsza pomoc** nie tylko stabilizuje sytuację krytycznie rannej postaci. Zdany test pierwszej pomocy zmniejsza karę o 0,5, ale niezdany zwiększa karę o 0,5. Do udzielenia pierwszej pomocy wymagane są podstawowe przybory, takie jak opatrunek. Udzielenie pierwszej pomocy trwa jedną turę. Każdy kolejny test jest po nieudanym jest trudniejszy o -2.

**Leczenie ran** pozawala na zmniejszenie kary o 1. Niezdany zwiększa o 0,5. Każdy kolejny test jest po nieudanym jest trudniejszy o -2. Skuteczność leczenia ran można poprawić przy stosowaniu bardziej zaawansowanych narzędzi. Do leczenia ran potrzebne są podstawowe narzędzia takie jak torba lekarska. Leczenie ran trwa około 15 minut.

| **Rodzaj Rany**           | **PT Testu** |
| ------------------------- | ------------ |
| **Draśnięcie/Rana Lekka** | 0            |
| **Rana Ciężka/Krytyczna** | -3           |
[[4 Walka/2 Pancerze - walka\|2 Pancerze - walka]]