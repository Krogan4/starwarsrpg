---
{"dg-publish":true,"permalink":"/4-walka/6-formy-i-techniki-walki-mieczem/","dgPassFrontmatter":true}
---

Formy walki mieczem świetlnym to zbiór kodeksów filozofii walki, sankcjonujących i uwypuklających pewne zachowania w czasie pojedynku na miecze świetlne, a także określających tak podejście do przeciwnika, jak i spojrzenie na życie, Moc i sam sposób walki.

Próba walki mieczem świetlnym nie znając żadnej techniki wiąże się z karami do walki. Dla opanowania którejkolwiek z technik konieczne jest poznanie podstawowej Formy I. Formę walki można zmieniać poza walką; w walce, gdy Agresor i Obrońca jednocześnie odniosą porażki lub przy sytuacjach uwzględnionych przez reguły specjalne.

Każda szkoła walki przedstawiona jest według 3 poziomów zaawansowania: poziom Początkujący, Zaawansowany i Mistrzowski. Większość Jedi uczy się wielu stylów, jednak do perfekcji opanowuje jeden lub dwa. Największe legendy Zakonu zdołały opanować wszystkie style formy walki i utworzyły swoje własne wariacje. Poznanie nowej szkoły walki wymaga wydania 300 PD. Rozwój stylu walki na poziom Zaawansowany to koszt 300 PD a Mistrzowski 500. Opanowanie niektórych stylów walki wymaga wcześniejszego poznania innych. Postać może opanować Początkujący poziom określonego stylu, gdy pozna Zaawansowany poziom wszystkich wymaganych stylów.

## Forma I (Determinacja)

Forma I jest podstawową i elementarną formą walki na miecze świetlne. Znana również pod nazwą Determinacja albo Droga Sarlacca. Styl ten opiera się na filozofii skupienia i spokoju, które przy długim i systematycznym treningu pozwala na pełne opanowanie podstaw władania mieczem świetlnym, elementarnych ciosów i pozycji, oraz kontroli szybkości i skuteczności zadawania ciosów. Poznanie zasad tej Formy stanowi punkt wyjścia do bardziej zaawansowanego szkolenia, a od strony technicznej jest niezbędny jako podstawa do opanowania bardziej zaawansowanych stylów.

Istnieje tylko jedna technika walki w tej formie, znana jako Shii-Cho.

- **Shii-Cho** – podstawowa technika walki mieczem świetlnym spośród studiowanych przez rycerzy Jedi. Ze względu na prostotę formy, z reguły nauczana jest jako pierwsza. Posiada także wariant walki biczem świetlnym.

Bonusy: Brak; brak kar za walkę biczem świetlnym (wariant nauczany osobno, ale gracz może zdecydować się na niego zamiast podstawowego Shii-Cho).

## Forma II (Rywalizacja)

Forma II była jedną z form walki na miecze świetlne, koncentrującą się na fechtunku i szermierce. Jej inną nazwą jest Rywalizacja albo Droga Isalamira. Była pomyślana jako odpowiedź na coraz częstszą potrzebę przeprowadzania bardziej zaawansowanych pojedynków jeden na jednego, niż w przypadku prostej, ale stosunkowo prymitywnej Formy Pierwszej. Techniki Formy Drugiej stawiają na maestrię ostrza, finezję i skuteczność.

- **Makashi** - technika niemal bezkonkurencyjna, jeśli chodzi o pojedynki. Opiera się ona o wysoką precyzję i finezję wykorzystania ostrza, natomiast zawodzi w walce na dystans, dostosowana jest bowiem do pojedynków jeden na jednego. Podstawowy trening w tej technice zakładał optymalne opanowanie broni, wykorzystywał fakt, iż ostrze miecza świetlnego nie miało masy, a także wprowadzał wachlarz cięć i kontr, który przy umiejętnym zastosowaniu był niemal nie do powstrzymania.
{ #edfc2f}


**Z wykorzystaniem dostosowanej broni:**

Początkujący: +1 do Zręczności w ataku i +1 do Zręczności w obronie; -2 do testów Siłowania, -4 do walki z wieloma przeciwnikami, -3 do odbijania pocisków

Zaawansowany: +2 do Zręczności w ataku i +1 do Zręczności w obronie; -1 do testów Siłowania, -3 do walki z wieloma przeciwnikami, -2 do odbijania pocisków

Mistrzowski: +3 do Zręczności w ataku i +2 do Zręczności w obronie; -3 do walki z wieloma przeciwnikami, -1 do odbijania pocisków; Wymknięcie

**Bez dostosowanej broni:**

Podstawowy: +1 do Zręczności w ataku; -2 do testów Siłowania, -4 do walki z wieloma przeciwnikami, -2 do odbijania pocisków

Zaawansowany: +1 do Zręczności w ataku i +1 do Zręczności w obronie; -2 do testów Siłowania, -3 do walki z wieloma przeciwnikami, -1 do odbijania pocisków

Mistrzowski: +2 do Zręczności w ataku i +1 do Zręczności w obronie, -3 do walki z wieloma przeciwnikami, -1 do odbijania pocisków

## Forma III (Wyciszenie)

Forma III jest formą walki na miecze świetlne koncentrującą się na działaniach defensywnych. Znana także pod nazwami Wyciszenie albo Droga Mynocka. Stanowiła odpowiedź na coraz większe rozpowszechnienie blasterów i przejaw konieczności zaadaptowania technik walki do obrony przed bronią dystansową. Jest to często wybór tych Jedi, których filozofia życiowa polega na wyciszeniu i poddaniu się niuansom Mocy.

- **Soresu** – charakteryzuje się niemal taneczną choreografią ruchów. Dostosowana przede wszystkim do wykorzystania w obronie, w szczególności przed wiązkami z blasterów i innej broni palnej i miotanej, choć sprawdza się również w defensywnej szermierce, a przez lata została udoskonalona na tyle, że wielu Jedi wybrało ją jako swój podstawowy styl walki. Korzystający z Soresu Jedi zespala się z Mocą i wyczekuje ataku, aby go odbić lub skierować przeciw napastnikowi.

Początkujący: +1 do Zręczności w obronie (bez Makashi), +2 do obrony przed pociskami; oddanie Inicjatywy w walce

Zaawansowany: +2 do Zręczności w obronie (bez Makashi), +4 do obrony przed pociskami; oddanie Inicjatywy w walce

Mistrzowski: +3 do Zręczności w obronie (bez Makashi), +6 do obrony przed pociskami; oddanie Inicjatywy w walce; +2 do walki z wieloma przeciwnikami

## Forma IV (Wytrwałość)

Forma IV jest jedną z siedmiu form walki na miecze świetlne, koncentrującą się na akrobatyce. Znana jest także jako Wytrwałość albo Droga Jastrzębionietoperza. Powstała w celu wykorzystania pełni możliwości akrobatycznych, jakie dawała Moc. Walka mieczem świetlny schodziła niejako na dalszy plan, zaś stosujący Formę Czwartą Jedi stawiał przede wszystkim na szybkość i zaczepność, niż otwartą walkę.

- **Ataru** - dynamiczna i skoczna i skoczna technika, wykorzystująca szybkość przeciwko sile. Wymaga ogromnej kondycji fizycznej i wytrzymałości, Ataru stawia na uniki i celne cięcia, mające zdekoncentrować i unieszkodliwić przeciwnika. Specjalistami od Ataru, są ci Jedi, którzy wykorzystują swoją naturalną szybkość, giętkość czy niewielki wzrost, rekompensując jednocześnie relatywnie niewielką siłę fizyczną, a także tacy, dla których finezja i szybkość walki ma większe znaczenie, niż rozbudowana obrona czy też nader silny atak. Ataru zakłada bowiem częste i szybkie ataki i daleko posuniętą akrobatykę podczas walki.

Początkujący: +1 do Zręczności w ataku i -1 do obrażeń, -4 do testów Siłowania, -2 do odbijania pocisków; Wymknięcie

Zaawansowany: +2 do Zręczności w ataku i -1 do obrażeń lub +2 do Zręczności w ataku, +1 do Zręczności w obronie i -2 do obrażeń; -3 do testów Siłowania; Wymknięcie

Mistrzowski: +3 do Zręczności w ataku i -1 do obrażeń lub +2 do Zręczności w ataku, +1 do Zręczności w obronie i -1 do obrażeń; -1 do testów Siłowania; Wymknięcie

- **Sokan** - stylem pośredni między Trzecią a Czwartą Formą. To starożytna technika (prawdopodobnie starsza od Ataru), stawiająca na szybkie i ruchliwe cięcia mieczem, celujące w witalne punkty przeciwnika. Sokan nie kładzie nacisku na uniki, lecz na parowanie ciosów i wykorzystywanie przewagi, jaką może dać teren walki.

Początkujący: +1 do obrażeń i +2 do Inicjatywy w przypadku ataku z wyższego terenu

Zaawansowany: +1 do Zręczności w ataku; +1 do Zręczności w obronie; +1 do testów Siłowania; +1 do obrażeń i +2 do Inicjatywy w przypadku ataku z wyższego terenu

Mistrzowski: +2 do Zręczności w ataku; +1 do Zręczności w obronie; +2 do testów Siłowania; +1 do obrażeń i +3 do Inicjatywy w przypadku ataku z wyższego terenu

## Forma V (Agresja)

Forma V jest jedną z siedmiu form walki na miecze świetlne, której podstawą jest brutalna siła fizyczna. Znana była również jako Agresja albo Droga Smoka Krayt. Stworzenie Formy Piątej było odpowiedzią na wzrastające od zawsze zapotrzebowanie na styl ofensywny, wykorzystujący siłę fizyczną, często wspomaganą przez Moc. Filozofia walki ograniczała się do siłowej dominacji nad przeciwnikiem i brutalnego wykorzystywania fizycznej przewagi.

- **Shien** – technika wymyślona jako agresywny odpowiednik Soresu, stawia na siłę i ofensywne, szerokie ruchy ostrzem. Shien jest popularna wśród ambitnych i wyróżniających się siłą fizyczną użytkowników Mocy, jako względnie prosta do opanowania dzięki zastąpieniu finezji przez walory fizyczne. W pierwotnym założeniu Shien była techniką odpowiednią dla tych, którzy uważali Soresu za zbyt pasywną, a Makashi mało praktyczną. Przeznaczona do walki z bronią dystansową, nie sprawdzała się w szermierce. Ciekawym elementem używania techniki Shien było trzymanie miecza świetlnego odwrotną stroną.

Początkujący: -2 do Zręczności w ataku i -1 do Zręczności w obronie; +2 do odbijania pocisków; +1 do testów Siłowania; +2 w walce z wieloma przeciwnikami

Zaawansowany: -1 do Zręczności w ataku i +1 do Zręczności w obronie; +4 do obrony przed pociskami; +2 do testów Siłowania; +3 w walce z wieloma przeciwnikami

Mistrzowski: -1 do Zręczności w ataku i +1 do Zręczności w obronie; +6 do obrony przed pociskami; +2 do testów Siłowania; +4 walce z wieloma przeciwnikami

- **Djem** **So** – rozwinięcie Shien, które kładzie większy nacisk na walkę z pojedynczym przeciwnikiem. Właściwie nie różni się specjalnie od tego, czym była klasyczna technika Formy Piątej w starożytności, jest więc względnie prosta do opanowania dzięki zastąpieniu finezji przez walory fizyczne. Technika ta jest zatem stylem odpowiednim dla tych, którzy uważali Soresu za styl zbyt pasywny, a Makashi mało praktyczny. Można jedynie zauważyć, że został wzbogacony o kilka manewrów mających skuteczniej wykorzystać siłę wojownika. W porównaniu ze współczesną Shien będzie to więc technika oparta przede wszystkim na potężnych, silnych uderzeniach.

Wymaga poznania: Shien;

Początkujący: +1 do obrażeń; +1 do testów Siłowania; +1 do odbijania pocisków; -1 do Zręczności w obronie

Zaawansowany: +1 do Zręczności w obronie; +1 do obrażeń; +1 do testów Siłowania; +3 do odbijania pocisków; +1 do walki z wieloma przeciwnikami

Mistrzowski: +1 do Zręczności w ataku i +1 do Zręczności w obronie; +1 do obrażeń; +2 do testów Siłowania; +4 do odbijania pocisków; +2 do walki z wieloma przeciwnikami

## Forma VI (Równowaga)

Forma VI jest jedną z siedmiu form walki na miecze świetlne, stawiającą na równowagę pomiędzy wszystkimi powstałymi wcześniej stylami. Jest znana również jako Równowaga albo Droga Rankora.

Forma Szósta jest tak w założeniach, jak i z nazwy stylem dyplomatów, stawiającym na idealny balans między atakiem, a obroną. U podstaw filozofii Jedi, którzy decydowali się na szkolenie w tej formie, leżała absolutna równowaga i niepoddawanie się skrajnym prądom i emocjom, homeostaza ciała i umysłu.

- **Niman** - był techniką korzystającą w założeniach z dorobku wcześniejszych Form (konkretnie Pierwszej, Drugiej, Czwartej i Piątej), realizując założenia idealnej równowagi między atakiem a obroną, które legły u podstaw Formy Szóstej. Zamiłowanie do równowagi sprawiło, że często określano tę technikę jako styl dyplomatyczny, która potem wpłynęła na postrzeganie Nimanu jako techniki charakterystycznej dla dyplomatów właśnie. Warto zauważyć, że ostrożne obchodzenie się z mieczem, które charakteryzuje Niman, służy jako podstawa do walki dwoma mieczami świetlnymi i wielu rycerzy Jedi uczyło się tej techniki, by móc opanować możliwość walki dwoma ostrzami, jednak rzadko kiedy dochodzili w niej do mistrzostwa.

Wymaga opanowania dwóch z poniższych: Makashi, Ataru, Sokan, Soresu lub Shien

Początkujący: +1 do Zręczności w ataku i +1 do Zręczności w obronie; +1 do odbijania pocisków; +1 do walki z wieloma przeciwnikami

Zaawansowany: +2 do Zręczności w ataku i +1 do Zręczności w obronie lub +2 do Zręczności w obronie i +1 do Zręczności w ataku; +3 do odbijania pocisków i +2 do walki z wieloma przeciwnikami; brak kar za walkę dwoma mieczami

Mistrzowski: +2 do Zręczności w ataku i +2 do Zręczności w obronie; +5 do odbijania pocisków; +4 do walki z wieloma przeciwnikami; +1 do testów Siłowania; brak kar za walkę dwoma mieczami

## Forma VII (Zażartość)

Forma VII jest jedną z form walki na miecze świetlne, stawiającą na zaangażowanie w walkę, często zbliżające walczącego do ciemnej strony. Znana również jako Zażartość albo Droga Vornskra.

Forma siódma zakłada taką syntezę metod walki, znanych z poprzednich stylów, która opiera się o poddanie się wirowi emocji stosującego ją Jedi. Miecz świetlny ma być przedłużeniem woli Mocy, a uwolnienie jej nurtu w założeniach doprowadza do erupcji wulkanu zażartości, który ma zostać ukierunkowany przez Jedi zgodnie z jego zamiarami. W praktyce polega to na pokonaniu swojej największej słabości i wykorzystaniu jej jako atut; analogicznie z mocnymi stronami przeciwnika, które Forma Siódma zwykła zwracać przeciwko niemu. Nietrudno zgadnąć, że filozofia tego stylu oznacza swego rodzaju mariaż z ciemną stroną i niosła ze sobą ryzyko upadku.

- **Juyo** - jedna z technik korzystających z dorobku poprzednich, znana z zażartości i połączenia wykorzystywanego w Soresu podporządkowania nurtowi Mocy z własnym, wewnętrznym wulkanem emocji, kierującym energią rycerza Jedi, brutalność Djem So ze zwinnością Ataru w pewnej niekonwencjonalnej i całkowicie nowej jakości. Tym samym Juyo jest stylem niebezpiecznie zbliżającym użytkownika do ciemnej strony i tylko doskonałe szkolenie oraz dyscyplina mogą zapobiec stoczeniu się w otchłań. Warto zauważyć, że Juyo, chociaż najbardziej niebezpieczne, było jednocześnie najczęściej rozwijane i modyfikowane, stało się więc bazą dla kilku dość popularnych technik walki.

Wymaga opanowania: Soresu, Djem So, Ataru;

Początkujący: +2 do Zręczności w ataku i +1 do Zręczności w obronie; +1 do obrażeń; +1 do testów Siłowania; +1 do walki z wieloma przeciwnikami

Zaawansowany: +3 do Zręczności w ataku i +3 do Zręczności w obronie; +1 do obrażeń; +4 do testów Siłowania; +3 do walki z wieloma przeciwnikami; wezwanie Ciemnej Strony Mocy

Mistrzowski: +4 do Zręczności w ataku i +3 do Zręczności w obronie; +2 do obrażeń; +5 do testów Siłowania; +4 do walki z wieloma przeciwnikami; wezwanie Ciemnej Strony Mocy

- **Jar’kai** - szkoła szermierki opierającą się na walce dwiema broniami. Technikę tę dostosowano też do walki mieczami świetlnymi i jako taką przypisano do Formy Siódmej. Podstawowe warianty Jar'Kai zakładają albo korzystanie z mieczy o równej długości ostrzy, albo też wykorzystywanie przez szermierzy miecza o normalnej długości ostrza w ręce wiodącej oraz krótszego w drugiej. Rycerze Jedi pragnący korzystać w walce z dwóch mieczy świetlnych czasem stosowali tę sztukę walki, co doprowadziło do jej włączenia w skład Siódmej Formy. Jar'Kai w tym wariancie można potraktować jako agresywną wersję rozwojową Nimanu na dwa miecze, czerpiącego przede wszystkim z impulsywności użytkownika. Faktem jest jednak, że obie techniki powstały mniej więcej w tym samym czasie. Wysoce niebezpieczny dla przeciwników istot władających tą techniką, Jar'Kai oferuje zestaw efektownych zastosowań mieczy świetlnych, często polegających na połączeniu ich w jedną broń. Znane są przypadki zestawienia ich w podwójny miecz świetlny, a także pojedynczą rękojeść z dwoma równoległymi ostrzami.

Wymaga opanowania: Niman.

**W walce dwoma mieczami**

Podstawowy: +1 do Zręczności w ataku; +1 do obrażeń; +2 do walki z wieloma przeciwnikami

Zaawansowany: +3 do Zręczności w ataku i +1 do Zręczności w obronie; +1 do obrażeń; +3 do walki z wieloma przeciwnikami

Mistrzowski: +4 do Zręczności w ataku i +2 do Zręczności w obronie; +1 do obrażeń; +5 do walki z wieloma przeciwnikami; +3 do odbijania pocisków

**W walce podwójnym mieczem**

Podstawowy: +1 do Zręczności w ataku i +2 do Zręczności w obronie; +3 do odbijania pocisków; +3 do walki z wieloma przeciwnikami

Zaawansowany: +1 do Zręczności w ataku i +2 do Zręczności w obronie; +1 do obrażeń; +5 do odbijania pocisków; +5 do walki z wieloma przeciwnikami

Mistrzowski: +2 do Zręczności w ataku i +4 do Zręczności w obronie; +1 do obrażeń; +7 do odbijania pocisków; +7 do walki z wieloma przeciwnikami

- **Trispzest** - techniką walki mieczem świetlnym, która wyewoluowała z połączenia tradycyjnych walk powietrznych rasy S'kytri z planety Skye i Juyo - elementu Siódmej Formy walki mieczem świetlnym. Dostosowana do walki w powietrzu, wykorzystuje ona wszelkie atuty, jakie daje jej użytkownikowi możliwość manewru w pionie i jest szczególnie skuteczna przeciwko oponentom pozbawionym tej przewagi. Jej głównym mankamentem jest jednak to, iż latający wojownik nie jest w stanie osłaniać całej powierzchni swojego ciała, przez co jest bardziej narażony na ataki bezpośrednio z góry czy dołu.

Wymaga umiejętności latania;

Podstawowy: Brak kar za walkę w powietrzu; +3 do Zręczności w ataku i -2 do Zręczności w obronie wobec istot nielatających

Zaawansowany: Brak kar za walkę w powietrzu; +3 do Zręczności w ataku

Mistrzowski: Brak kar za walkę w powietrzu; +4 do Zręczności w ataku i +1 do obrażeń wobec istot nielatających

- **Teräs** **Käsi** - starożytna, ale niezmiennie niebezpieczna i skuteczna sztuka walki wręcz, pochodząca z planety Bunduki. Znana także jako stalowe dłonie, Teräs Käsi była stworzona i praktykowana przez Wyznawców Palawy, starożytny kult z planety Bunduki. Chociaż znana od czasów Pierwszej Wielkiej Schizmy, nie doczekała się godnej następczyni, będąc zarazem najdoskonalszym znanym sposobem obezwładnienia przeciwnika bez użycia broni. Znamienne jednak, że swego czasu rozwinęły się jej odmiany, przewidujące zastosowanie broni białej, a także mieczy świetlnych, przez co Teräs Käsi weszła w kanon Formy Siódmej. Warto nadmienić, że chociaż podstaw tej techniki uczono wszystkich padawanów w Zakonie Jedi, mało kto decydował się na opanowanie tej techniki w wariancie z użyciem miecza, zapewne ze względu na wpisaną w nią zażartość i dość duże ryzyko przejścia na ciemną stronę Mocy. Tym niemniej, Teräs Käsi jako jedyna technika poza Jar'Kai pozwala skutecznie używać wariantu walki podwójnym mieczem świetlnym, a bez wątpienia pozwalała opanować tę broń najlepiej.

**W walce mieczem**

Podstawowy: +2 do Zręczności w ataku i +1 do Zręczności w obronie; -2 do obrażeń

Zaawansowany: +1 do Zręczności w ataku i +2 do Zręczności w obronie; -1 do obrażeń; +1 do walki z wieloma przeciwnikami; Ogłuszenie; Wezwanie Ciemnej Strony Mocy

Mistrzowski: +2 do Zręczności w ataku i +3 do Zręczności w obronie; +3 do walki z wieloma przeciwnikami; Ogłuszenie; Wezwanie Ciemnej Strony Mocy

**W walce podwójnym mieczem**

Podstawowy: +2 do Zręczności w obronie; +2 do walki z wieloma przeciwnikami; Ogłuszenie

Zaawansowany: +1 do Zręczności w ataku i +3 do Zręczności w obronie; +2 do walki z wieloma przeciwnikami; Ogłuszenie; Wezwanie Ciemnej Strony Mocy

Mistrzowski: +1 do Zręczności w ataku i +3 do Zręczności w obronie; +4 do walki z wieloma przeciwnikami; +2 do odbijania pocisków; Ogłuszenie; Wezwanie Ciemnej Strony Mocy

**W walce wręcz**

Podstawowy: +2 do Zręczności w ataku i +2 do Zręczności w obronie

Zaawansowany: +2 do Zręczności w ataku i +2 do Zręczności w obronie; obrażenia poziom wyżej

Mistrzowski: +3 do Zręczności w ataku i +4 do Zręczności w obronie; obrażenia poziom wyżej

**W walce nożem**

Podstawowy: +1 do Zręczności w ataku i +2 do Zręczności w obronie

Zaawansowany: +2 do Zręczności w ataku i +3 do Zręczności w obronie

Mistrzowski: +2 do Zręczności w ataku i +3 do Zręczności w obronie; obrażenia poziom wyżej