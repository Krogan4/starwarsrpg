---
{"dg-publish":true,"permalink":"/4-walka/5-walka-mieczem-swietlnym/","dgPassFrontmatter":true}
---

![Pasted image 20241222022049.png](/img/user/6%20Obrazy/Pasted%20image%2020241222022049.png)
Walka między dwoma osobami dzierżącymi miecz świetlny, które znają co najmniej jedną Technikę Walki odbywa się na podobnych zasadach co zwyczajna walka wręcz z tą różnicą, że o Sukcesie mówimy dopiero, gdy jedna ze stron zdobyła co najmniej 3 Punkty Przewagi.

Jeżeli **Atakujący** zdobył więcej Sukcesów niż **Obrońca**, trafił i zadał cios. Jeżeli osiągnął 1 Sukces więcej niż przeciwnik, zadał Ranę Lekką, jeżeli osiągnął 2 Sukcesy więcej niż przeciwnik, zadał Ranę Ciężką. Jeżeli osiągnął 3 Sukcesy więcej niż przeciwnik, zadał Ranę Krytyczną. Lokalizację trafienia może wybrać z kości, którymi wygrał.

Jeżeli **Obrońca** zdobył co najmniej 2 Sukcesy więcej niż **Atakujący**, zdołał się obronić i przejął inicjatywę. Teraz on jest **Atakującym**. 

Jeżeli **Obrońca** zdobył tylko 1 Sukces więcej, dochodzi do **Siłowania**. Do Siłowania może także dojść w wyniku dodatkowych reguł.

**Siłowanie** – gracze wykonują Przeciwstawny Test używanej broni oparty o Budowę. Ten, który wygra, będzie **Agresorem** w następnej rundzie. Niektóre Techniki walki mieczem oferują dodatkową regułę _Wymknięcie_, która pozwala na użycie Zręczności zamiast Budowy.

Jeśli strony ze sobą zremisowały, sytuacja się nie zmieniła. Obrońca wciąż pozostaje w defensywie. 

## Rzut mieczem świetlnym

Rzut mieczem świetlnym składa się z dwóch etapów: celnego rzutu i przyciągnięcia miecza z powrotem za pomocą telekinezy. Dlatego najpierw należy wykonać Przeciwstawny Test Rzucania kontra Broń (jeżeli przeciwnik używa broni odpornej na miecz świetlny) lub Czujność. 

Rzut determinuje również lokację trafienia na normalnych zasadach. Obrażenia zależne są od Punktów Przewagi.

1-2 PP - Draśnięcie
3-4 PP - Rana Lekka
5-6 PP - Rana Ciężka
`>6 PP - Rana Krytyczna

## Odbijanie pocisków

Wiązki blasterowe jest w stanie odbijać ktokolwiek, kto opanował Shii-Cho. Domyślnie, by odbić pocisk energetyczny lecący w stronę władającego mieczem świetlnym, ten – niezależnie od tego co robi (jeżeli ma możliwość, np. biegnie, skacze, stoi) – musi zdać Test -5 używanej broni. Każdy pocisk, który postać odbija w danej między swoimi ruchami jest trudniejszy do odbicia o -1. Przyjęcie pozycji do odbijania pocisków (1 Segment) gwarantuje ułatwienie testu o +3, ale wymaga stania w miejscu. Jeżeli przeciwników jest więcej niż jeden i strzelają z różnych stron, poziom trudności testu zwiększa się o 1 za każdy kierunek (przód, lewa, prawa, tył).

Jeżeli postać chce spróbować odbić dany pocisk w przeciwnika lub konkretny obiekt, musi wykonać test odbijania pocisków z utrudnieniem -3. Nie może to dotyczyć przeciwnika lub obiektu znajdującego się za postacią w momencie, gdy ta zwrócona jest przodem do strzelca.

Pociski fizyczne wystrzelone z konwencjonalnej broni miotającej mogą zostać zatrzymane przez miecz świetlny, jednak w przeciwieństwie do pocisków energetycznych, nie zostaną one odbite, a odłamki pocisku przedostaną się przez obronę raniąc trzymającego miecz. Każdy pocisk fizyczny, który udało się zatrzymać, zadaje celowi obrażenia o jeden poziom niższe niż domyślnie. Pociski broni zadających Draśnięcia są zatrzymywane całkowicie.

Wykorzystanie miecza świetlnego do obrony chroni także przed efektem ognia zaporowego.

## Walka przeciwko zwykłym broniom i pancerzom

Jeżeli jedna z postaci walczących w zwarciu wyposażona jest w miecz świetlny, a jej przeciwnik w dowolną inną broń, która nie jest odporna na działanie miecza świetlnego, wówczas odbywa się normalna walka wręcz, jednak postać bez miecza nie liczy żadnych premii do Zręczności wynikających z właściwości tejże broni. Obrażenia od miecza są takie same jak w powyższej tabeli.

Miecz świetlny ignoruje także każdy pancerz niewykonany z materiałów odpornych.

## Walka przeciwko broniom i pancerzom odpornym

Jeżeli jedna z postaci walczących w zwarciu wyposażona jest w miecz świetlny, a jej przeciwnik dzierży broń odporną na jego działanie (beskar, cortosis, broń energetyczna, broń wykorzystująca alchemię Sith), walka przebiega na normalnych zasadach Walki Wręcz lub Walki Mieczem Świetlnym (decyzja MG).

Pancerze odporne na miecz świetlny zapewniają przed nim całkowitą odporność, jednak nawet najlepszy pancerz ma luki. Próba trafienia w nie jest znacznie trudniejsza (-2). Nie można skutecznie trafić przeciwnika nie celując w konkretne miejsce.

| **Wybrana lokacja**                | **Pancerz normalny** | **Pancerz odporny** |
| ---------------------------------- | -------------------- | ------------------- |
| **Tułów**                          | -5                   | -7                  |
| **Nogi**                           | -3                   | -5                  |
| **Ręce**                           | -3                   | -5                  |
| **Głowa (i inne miejsca witalne)** | -7                   | -9                  |
[[4 Walka/6 Formy i Techniki Walki Mieczem\|6 Formy i Techniki Walki Mieczem]]
[[4 Walka/4 Walka wręcz\|4 Walka wręcz]]