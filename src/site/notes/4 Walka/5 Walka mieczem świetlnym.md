---
{"dg-publish":true,"permalink":"/4-walka/5-walka-mieczem-swietlnym/","dgPassFrontmatter":true}
---

![Pasted image 20241222022049.png](/img/user/6%20Obrazy/Pasted%20image%2020241222022049.png)
Walka między dwoma osobami dzierżącymi miecz świetlny odbywa się na podobnych zasadach co zwyczajna walka wręcz z tą różnicą, że zdobycie **Sukcesu** wymaga zdobycia przynajmniej **5 Punktów Przewagi**.

Jeżeli **Atakujący** zdobył więcej Sukcesów niż **Obrońca**, trafił i zadał cios. Następnie musi wykonać rzut za Obrażenia. Lokalizację trafienia może wybrać z kości, którymi wygrał.

Jeżeli **Obrońca** zdobył co najmniej 2 Sukcesy więcej niż **Atakujący**, obronił się i przejął Inicjatywę. Teraz on jest **Atakującym**. Jeżeli zdobył tylko 1 Sukces więcej, wybronił się ale wciąż pozostaje w defensywie.

Jeżeli strony ze sobą zremisowały, dochodzi do **Siłowania**. Do Siłowania może także dojść w wyniku dodatkowych reguł.

**Siłowanie** – gracze wykonują Przeciwstawny Test używanej broni oparty o Budowę. Ten, który wygra, będzie **Agresorem** w następnej rundzie. Niektóre Techniki walki mieczem oferują dodatkową regułę _Wymknięcie_, która pozwala na użycie Zręczności zamiast Budowy.

## Obrażenia od miecza świetlnego
Każde zetknięcie się z ostrzem miecza świetlnego może być zabójcze. Obrażenia nie są zależne od siły walczącej nim osoby, a od głębokości cięcia. Dlatego po określeniu trafienia i lokalizacji należy zbadać obrażenia. Zależą wyłącznie od szczęścia.

1-2 – Śmierć (tylko przy głowie/tułowiu)
3-7 – Rana Krytyczna
8-15 – Rana Ciężka
16-19 – Rana Lekka
20 – Draśnięcie

## Rzut mieczem świetlnym
Rzut mieczem świetlnym składa się z dwóch etapów: celnego rzutu i przyciągnięcia miecza z powrotem za pomocą telekinezy. Dlatego najpierw należy wykonać Przeciwstawny Test Rzucania kontra Czujność, a jeżeli udało się trafić, wyrzucić obrażenia z powyższej tabeli -2. W etapie używania telekinezy, można pokierować odpowiednio mieczem, by nadać mu właściwą trajektorię lotu.

## Odbijanie pocisków
Wiązki laserowe jest w stanie odbijać ktokolwiek, kto opanował Shii-Cho. Domyślnie, by odbić pocisk energetyczny lecący w stronę władającego mieczem świetlnym, ten – niezależnie od tego co robi (jeżeli ma możliwość, np. biegnie, skacze, stoi) – musi zdać Test -5 używanej broni. Każdy pocisk, który postać odbija w danej między swoimi ruchami jest trudniejszy do odbicia o -1. Przyjęcie pozycji do odbijania pocisków (1 segment) gwarantuje ułatwienie testu o +3, ale wymaga stania w miejscu. Jeżeli przeciwników jest więcej niż jeden i strzelają z różnych stron, poziom trudności testu zwiększa się o 1 za każdy kierunek (przód, lewa, prawa, tył).

Jeżeli postać chce spróbować odbić dany pocisk w przeciwnika lub konkretny obiekt, musi wykonać test odbijania pocisków z utrudnieniem -3. Nie może to dotyczyć przeciwnika lub obiektu znajdującego się za postacią w momencie, gdy ta zwrócona jest przodem do strzelca.

Pociski fizyczne wystrzelone z konwencjonalnej broni miotającej mogą zostać zatrzymane przez miecz świetlny, jednak w przeciwieństwie do pocisków energetycznych, nie zostaną one odbite, a odłamki pocisku przedostaną się przez obronę raniąc trzymającego miecz. Każdy pocisk fizyczny, który udało się zatrzymać, zadaje celowi obrażenia o jeden poziom niższe niż domyślnie. Pociski broni zadających Draśnięcia są zatrzymywane całkowicie.

Wykorzystanie miecza świetlnego do obrony chroni także przed efektem ognia zaporowego.

## Walka przeciwko zwykłym broniom i pancerzom
Jeżeli jedna z postaci walczących w zwarciu wyposażona jest w miecz świetlny, a jej przeciwnik w dowolną inną broń, która nie jest odporna na działanie miecza świetlnego, wówczas odbywa się normalna walka wręcz, jednak postać bez miecza nie liczy żadnych premii do ataku/obrony wynikających z właściwości tejże broni. Obrażenia od miecza są takie same jak w powyższej tabeli.

Miecz świetlny ignoruje także każdy pancerz niewykonany z materiałów odpornych.

## Walka przeciwko broniom i pancerzom odpornym
Jeżeli jedna z postaci walczących w zwarciu wyposażona jest w miecz świetlny, a jej przeciwnik dzierży broń odporną na jego działanie (beskar, cortosis, broń energetyczna, broń wykorzystująca alchemię Sith), walka przebiega na normalnych zasadach Walki Wręcz lub Walki Mieczem Świetlnym (decyzja MG).

Pancerze odporne na miecz świetlny zapewniają przed nim całkowitą odporność, jednak nawet najlepszy pancerz ma luki. Próba trafienia w nie jest znacznie trudniejsza (-4).

| **Wybrana lokacja**                | **Pancerz normalny** | **Pancerz odporny** |
| ---------------------------------- | -------------------- | ------------------- |
| **Tułów**                          | -5                   | -9                  |
| **Nogi**                           | -3                   | -7                  |
| **Ręce**                           | -3                   | -7                  |
| **Głowa (i inne miejsca witalne)** | -7                   | -11                 |
[[4 Walka/6 Formy i Techniki Walki Mieczem\|6 Formy i Techniki Walki Mieczem]]
[[4 Walka/4 Walka wręcz\|4 Walka wręcz]]