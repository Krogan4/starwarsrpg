---
{"dg-publish":true,"permalink":"/4-walka/0-walka/","dgPassFrontmatter":true}
---

**Inicjatywa**
Walka rozpoczyna się od testu **Inicjatywy**. Walczący wykonują **Otwarty Test Zręczności** lub **Zmysłów**, w zależności od sytuacji. Zaczyna gracz, który uzyskał najwięcej Punktów Sukcesu.

W przypadku remisu, sterujący postaciami, które uzyskały taki sam wynik powtarzają rzut, jednak ma on znaczenie jedynie w odniesieniu do ich samych. Inicjatywę można także oddać na początku Tury lub w momencie, gdy zacznie się ruch danej osoby.

Inicjatywa sprawdzana jest raz na potyczkę a nie co Turę jednak, jeżeli wszyscy gracze schowają się za osłoną, Walka się kończy i czas płynie normalnie.

**Wypatrywanie:** gdy przeciwnicy nie znają swojego położenia i obaj wychylają się zza zasłony, wykonują Przeciwstawne Testy Wypatrywania przeciw Ukrywaniu. Ten, kto wygrał zyskuje Inicjatywę.

Walka rozgrywa się w **Turach** w oparciu o kości k20. Jedna **Tura** to trzy Segmenty. W czasie walki walczący wykonuje konkretne **Akcje**. W zależności od długości trwania Akcji, może ona zająć od 1 do 3 Segmentów lub w szczególnych wypadkach nawet więcej. Gracze deklarują swoje Akcje na czas najbliższej Tury, gdy tylko będzie ich kolej.
  
MG na bieżąco ocenia, ile Segmentów zajmie Akcja proponowana przez gracza, jednak najpopularniejsze z nich spisano w poniższej tabeli. Akcje mogą przechodzić do następnej Tury.

| **Akcje za 1 segment**  | Strzał (test), Krótka seria (test), Odbezpieczenie broni, Wyrwanie zawleczki granatu, Przeładowanie pompki, Przyklęknięcie, Pad na ziemię, Wychylenie się zza osłony, schowanie się za osłonę z wychylenia, Bieg/Skok (2m), Sprint (4m), Czołganie się (0,5m), Wypatrywanie ukrytego przeciwnika (test), Przyjęcie pozycji odbijania pocisków, Aktywacja tarczy energetycznej |
| ----------------------- | ----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| **Akcje za 2 segmenty** | Długa seria (test), Rzut przedmiotem (test), Dobycie broni, Powstanie z przyklęku                                                                                                                                                                                                                                                                                             |
| **Akcje za 3 segmenty** | Ogień ciągły (test), Rzut dużym przedmiotem (test), Wymiana ogniwa/pakietu energetycznego, Wymiana pojemnika z gazem, Poderwanie się z pozycji leżącej,                                                                                                                                                                                                                       |

Niektóre Akcje (zaznaczone w tabeli) wymagają wykonania Testu. W czasie walki do testów wykorzystywany jest rzut 1k20 zamiast klasycznego 3k20, a więc przykładowo wynik tego, czy udało nam się trafić przeciwnika po oddaniu jednego strzału zależeć będzie od rzutu jedną kością. Trzema kośćmi rzucimy dopiero, kiedy będziemy chcieli oddać trzy strzały. Wówczas każda kość traktowana jest jako osobny Test.

**Strzał:** Poziom Trudności ustalany jest na podstawie odległości, widoczności, ruchu, warunków i osłony przeciwnika. Dodatkowo, rzut określa lokację trafienia przeciwnika.

| Rzut  | Lokacja                            |
| ----- | ---------------------------------- |
| 1-2   | Głowa (obrażenia o poziom większe) |
| 3-4   | Ręka dominująca                    |
| 5-6   | Ręka druga                         |
| 7-15  | Tułów                              |
| 16-17 | Prawa noga                         |
| 18-19 | Lewa noga                          |

**Celowanie**: niektóre Akcje takie jak Strzał pozwalają na lepsze przygotowanie się do ich wykonania poprzez Celowanie. Jeżeli postać zdecyduje się przycelować przed strzałem straci jeden lub dwa Segmenty i dopiero wówczas odda strzał, do którego będzie mogła wykorzystać odpowiednio więcej kości. Zatem postać, która poświęci dwa Segmenty na przycelowanie i jeden segment na Strzał będzie mogła rzucić trzema kośćmi. Aby trafić, wystarczy pozytywnie zdany wynik na jednej z nich. Jeżeli Sukces pojawił się na kilku kościach, a ma to wpływ na lokację trafienia, gracz może wybrać którą kość sukcesu wybiera.

**Wyzwalacze i zamrożone segmenty**: Postać może zdecydować się na niewydawanie wszystkich Segmentów już teraz, a zamrożenie ich, by wykorzystać je po pojawieniu się odpowiedniego wyzwalacza. A więc gracz może zdecydować, że chce spoglądać w stronę drzwi i strzelić dopiero, gdy stanie w nich przeciwnik, albo zdetonować zapalnik, gdy pojazd będzie w odległości 50 metrów od niego lub ustalić dowolną inną regułę wyzwalacza. Gdy warunek zostanie spełniony, przerywana jest Tura innej postaci, by postać, która zamroziła Segmenty mogła wykonać swoją Akcję. Należy jednak pamiętać, że w takiej sytuacji Segmenty rozgrywane są naprzemiennie, a więc jeśli gracz zamroził 3 Segmenty, by oddać trzy strzały, gdy tylko pojawi się wróg, wystrzeli tylko raz, a następnie wróg wykona swój 1 Segment, nim gracz wystrzeli drugi raz. Jeżeli warunek wyzwalacza nie pojawił się do ponownej Tury postaci, która go ustaliła, zamrożone Segmenty przepadają.

**Używanie Umiejętności:** W ciągu jednej Tury walczący może obniżyć wyniki na dowolnych z trzech kości używanych w walce o tyle oczek, ile wynosi jego odpowiednia umiejętność walki. Nie musi od razu decydować, czy i na które kości używa umiejętności. Jeżeli chce użyć dwóch różnych umiejętności, wówczas wartość każdej z nich spada o połowę. Jeżeli trzech różnych, wówczas spada o 1/3.

**Pechowa 20-tka:** każda kość, na której wypadnie 20 oznacza automatyczną porażkę.

**Strzał snajperski**: Jeżeli gracz znajduje się w bezpiecznym miejscu, z dala od zagrożenia, strzał snajperski jest normalnym testem poza walką. Jeżeli odbywa się w czasie walki, 1 segment zajmuje wycelowanie w przeciwnika przez lunetę i dopiero wówczas można oddać strzał. Luneta może pomóc z redukowaniem kar za odległość, ale niewiele da, jeżeli gracz nie poświęci segmentu na dodatkowe przycelowanie.

**Posługiwanie się bronią jedną ręką:** Budowa opisana jako wymagana do używania danej broni (w jej opisie) dotyczy sytuacji, gdy postać trzyma ją oburącz. Jeżeli zechce, może używać jej jedną ręką, jednak wówczas wymagania wzrastają o 4 punkty Budowy.

**Walka dwiema broniami:** Postać może posługiwać się broniami trzymanymi w dwóch rękach nawet jeżeli ma więcej rąk, chyba że reguła dodatkowa mówi inaczej. Wówczas postać może strzelać jednocześnie z obu broni, a więc wykorzystać dwa razy więcej kości, jednak wówczas dostaje karę -2 do broni w swojej preferowanej ręce i -4 do broni w drugiej ręce. Postać może też strzelić tylko jedną z trzymanych broni. Wówczas nie ma kary za strzał bronią trzymaną w preferowanej ręce i ma karę -2 do broni trzymanej w drugiej ręce. Należy pamiętać o zwiększonych wymaganiach dotyczących Budowy.

|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            |
| ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------ |
| Przykład:<br><br>Gracz 1 i Gracz 2 znaleźli się w niebezpiecznej sytuacji. Kilku piratów ich otoczyło i ostrzelali, dlatego gracze schowali się za osłonami. Gracze ustalili między sobą, że jeden z nich postara się przebiec do innej osłony, a drugi będzie go osłaniał.<br><br>**Gracz 1:** Wychylam się (1 segment) i strzelam dwa razy (2 segmenty) do tego gnoja, który przed chwilą do mnie strzelał.<br><br>**Gracz 2**: Przebiegam do drugiej osłony 4 metry stąd (2 segmenty) i padam na ziemię (1 segment).<br><br>**MG:** Gracz 1 wychylił się z zamiarem oddania strzału, gdy Gracz 2 pędem wybiegł zza osłony. Miałeś już strzelać, gdy dostrzegłeś, że przeciwnika już tam nie ma.<br><br>**Gracz 1:** Nie strzelam! Drań na pewno się schował. Celuję tam, gdzie był ostatnio.<br><br>**MG:** Gracz 2 szczęśliwie dotarł do osłony i rzucił się na ziemię. Gracza 1 skupił się na ostatnim miejscu, w którym widział pirata, jednak ten wciąż się nie wyłonił. Nowa tura. |
|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            |
## Utrudnienia testów strzelania

Odległość:

|              | **Pistolety** | **Pistolety maszynowe** | **Karabiny** | **Karabiny wyborowe** | **Strzelby** | **Granaty** |
| ------------ | ------------- | ----------------------- | ------------ | --------------------- | ------------ | ----------- |
| **Do 10m**   | 0             | 0                       | 0            | 0                     | +2           | 0           |
| **Do 20m**   | -1            | 0                       | 0            | 0                     | 0            | -1          |
| **Do 30m**   | -3            | -2                      | 0            | 0                     | -2           | -3          |
| **Do 40m**   | -5            | -3                      | -1           | 0                     | -            | -8          |
| **Do 60m**   | -9            | -4                      | -2           | -1                    | -            | -12         |
| **Do 80m**   | -12           | -5                      | -2           | -1                    | -            | -           |
| **Do 100m**  | -             | -6                      | -3           | -2                    | -            | -           |
| **Do 150m**  | -             | -9                      | -4           | -2                    | -            | -           |
| **Do 200m**  | -             | -11                     | -4           | -2                    | -            | -           |
| **Do 250m**  | -             | -                       | -5           | -2                    | -            | -           |
| **Do 300m**  | -             | -                       | -8           | -3                    | -            | -           |
| **Do 400m**  | -             | -                       | -10          | -5                    | -            | -           |
| **Do 600m**  | -             | -                       | -            | -6                    | -            | -           |
| **Do 1000m** | -             | -                       | -            | -8                    | -            | -           |
| **Do 1500m** | -             | -                       | -            | -10                   | -            | -           |

Osłona:

| **Widoczność celu**                                                         | **Kara** |
| --------------------------------------------------------------------------- | -------- |
| **Cel widoczny w 2/3**                                                      | -1       |
| **Cel widoczny w ½ (lub klęczy)**                                           | -3       |
| **Cel widoczny w 1/3 (wychylił się lub leży)**                              | -5       |
| **Wystaje sama głowa, ręka i spluwa (-1 do strzelania) (specjalna osłona)** | -8       |

Ruch:

| **Rodzaj ruchu**                | **Kara** |
| ------------------------------- | -------- |
| **Biegnący (-2 do strzelania)** | -1       |
| **Pędzący (nie może strzelać)** | -3       |
 

Wielkość celu:

| **Wielkość celu**        | **Kara** |
| ------------------------ | -------- |
| **Bardzo mały** (szczur) | -4       |
| **Mały** (pies)          | -2       |
| **Średni** (człowiek)    | 0        |
| **Duży**                 | +1       |
| **Wielki**               | +2       |
| **Ogromny**              | +3       |
| **Gigantyczny**          | +5       |

Wybrana lokacja:

| **Wybrana lokacja**                | **Strzelanie** | **Walka wręcz** |
| ---------------------------------- | -------------- | --------------- |
| **Tułów**                          | -1             | -5              |
| **Nogi**                           | -3             | -3              |
| **Ręce**                           | -5             | -3              |
| **Głowa (i inne miejsca witalne)** | -7             | -7              |

Poza wymienionymi utrudnieniami może zdarzyć się cała masa innych czynników, które wpływają na szansę trafienia przeciwnika. W późniejszej części zostaną podane utrudnienia wynikające z ran, jednak to wciąż nie wszystko. Na postacie może wpływać zła widoczność (mgła, promienie słońca), zbyt ciężka broń, zawroty głowy i wiele innych. Ustalenie kar za każdą z nich pozostaje w gestii MG.

## Granaty i ładunki wybuchowe{ #66b935}

**Rzut:** Rzut granatem do 10m nie wiąże się z żadnymi karami. Karę można zmniejszyć przez test rzucania oparty o Budowę. Granatem można rzucać nie wychylając się zza osłony – może się to wiązać z dodatkowym utrudnieniem.

**Obrażenia:** Obrażenia zadawane przez każdy granat lub ładunek wybuchowy zmniejszają się stopniowo co stały odcinek promienia eksplozji równy **zasięgowi krytycznemu**. Przy każdym granacie lub ładunku wybuchowym, który zadaje obrażenia podany jest jego **zasięg krytyczny.** Jest to zasięg od epicentrum, w którym zadaje on Rany Krytyczne. Dodatkowo, z każdą jego wielokrotnością poziom zadawanych obrażeń spada. Oznacza to, że granat o zasięgu krytycznym równym 2m będzie zadawał obrażenia krytyczne w obrębie 2m od epicentrum, obrażenia ciężkie w obrębie 4m, obrażenia lekkie w obrębie 6m i draśnięcia (wraz z przewróceniem) w obrębie 8m. Jeżeli postać leży, otrzyma obrażenia poziom niższe (chyba, że jest w epicentrum wybuchu). Jeśli postać od epicentrum oddziela porządna osłona, która ulegnie zniszczeniu, również otrzyma poziom niższe obrażenia – premie kumulują się.

**Uskok przed granatem**: Postać widząca nadlatujący granat może wykonać Test Czujności/Wypatrywania -5 by zorientować się w sytuacji. Następnie może wykonać Test Zręczności, by odskoczyć gdzieś obok lub Test Telekinezy -3 by granat odrzucić w losowym kierunku lub Test Telekinezy -7, by odrzucić granat tam skąd przyleciał – musi zdecydować wcześniej.

## Strzelanie serią{ #4e41c7}

Niektóre bronie opisane zostały wskaźnikiem szybkostrzelności. Można nimi strzelać serią. Taki ostrzał rozpoczyna się w pierwszym segmencie ostrzeliwania i trwa do jego zakończenia.

| **Rodzaj serii** | **Liczba segmentów** | **Ilość wystrzelonych promieni/pocisków** |
| ---------------- | -------------------- | ----------------------------------------- |
| **Seria krótka** | 1 segment            | X                                         |
| **Seria długa**  | 2 segmenty           | 3X                                        |
| **Ogień ciągły** | 3 segmenty           | 6X                                        |

Gdzie X oznacza wskaźnik szybkostrzelności używanej broni.

W przypadku strzelania serią, ilość Punktów Sukcesu oznacza, ile pocisków dosięgło celu (o ile nie jest ich więcej niż wystrzelonych pocisków). Powodem takiego stanu rzeczy jest fakt, że podczas ciągłego strzelania, odrzut broni sprawia, że jest strzelec jest coraz mniej celny i każdemu następnemu pociskowi trudniej dosięgnąć celu. Seria, która trwa 3 segmenty lub dłużej, powodować będzie efekt **Ognia Zaporowego** u osób w potencjalnym polu rażenia. Efekt ten będzie trwał do jednego segmentu po zakończeniu ostrzału.

## Strzelby{ #8b169e}

Broń oznaczona jako strzelba zadaje obrażenia według poniższego schematu.

Do 2 metrów – Krytyczne oraz Draśnięcia
Do 5 metrów – Ciężkie oraz Draśnięcia
Do 10 metrów – Lekkie oraz Draśnięcia
Do 20 metrów – tylko Draśnięcia

Trafienie zadaje tyle Draśnięć, ile strzelec osiągnął Punktów Sukcesu. Bronie te nie posiadają w ogóle Punktów Przebicia, chyba że opis konkretnej broni mówi inaczej.
![Pasted image 20241222021916.png](/img/user/6%20Obrazy/Pasted%20image%2020241222021916.png)

## Broń jonowa{ #b115bd}

Broń jonowa nie niszczy atakowanego celu, lecz aplikuje mu silnie naładowane jony, które przeciążają wszelkie urządzenia elektroniczne. Małe cele zostają dzięki temu dezaktywowane. Droid humanoidalny lub osoba posiadająca cyber protezy lub inne wszczepy traci możliwość poruszania kończyną, w która została trafiona. Trafienie droida w głowę lub tułów dezaktywuje go całkowicie. Potężne działa jonowe i techniki mocy z rodziny błyskawic rażą całe ciało. Bardziej zaawansowane droidy mogą być odpowiednio ekranowane, co zmniejsza ich podatność na broń jonową.

[[4 Walka/1 Rany\|1 Rany]]
[[4 Walka/2 Pancerze - walka\|2 Pancerze - walka]]
[[4 Walka/3 Efekty\|3 Efekty]]
[[4 Walka/4 Walka wręcz\|4 Walka wręcz]]
[[4 Walka/5 Walka mieczem świetlnym\|5 Walka mieczem świetlnym]]