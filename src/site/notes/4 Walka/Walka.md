---
{"dg-publish":true,"permalink":"/4-walka/walka/","dgPassFrontmatter":true}
---

Walka rozpoczyna się od testu **Inicjatywy**. Walczący wykonują **Otwarty Test Zręczności** lub **Zmysłów**, w zależności od sytuacji. Kolejność postaci zależy od uzyskanego wyniku. Zaczyna gracz z największą Inicjatywą, a ostatni rusza się gracz z najniższą Inicjatywą.

W przypadku remisu, sterujący postaciami, które uzyskały taki sam wynik powtarzają rzut, jednak ma on znaczenie jedynie w odniesieniu do ich samych. Inicjatywę można także oddać na początku tury lub w momencie, gdy zacznie się ruch danej osoby.

Inicjatywa sprawdzana jest raz na Walkę a nie co Turę jednak, jeżeli wszyscy gracze schowają się za osłoną, Walka się kończy i czas płynie normalnie.

**Wypatrywanie:** gdy przeciwnicy nie znają swojego położenia i obaj wychylają się zza zasłony, wykonują Przeciwstawne Testy Wypatrywania przeciw Ukrywaniu. Ten, kto wygrał zyskuje Inicjatywę.

Walka rozgrywa się w **Segmentach** w oparciu o kości k20. Jedna **Tura** to trzy Segmenty. W czasie walki walczący wykonuje konkretne **Akcje**. W zależności od długości trwania Akcji, może ona zająć od 1 do 3 segmentów lub w szczególnych wypadkach nawet więcej. Gracze deklarują swoje Akcje na czas najbliższej Tury, gdy tylko będzie ich kolej, ale Segmenty płyną naprzemiennie dla wszystkich postaci uczestniczących w walce. Oznacza to, że ostatni gracz podejmuje decyzję na temat swojego ruchu nim postać pierwszego gracza rzeczywiście się ruszy. Naturalnie, gracze mogą korygować akcje w czasie trwania tury, jeżeli oczekiwania będą inne niż zamierzone.
  
MG na bieżąco ocenia, ile Segmentów zajmie Akcja proponowana przez gracza, jednak najpopularniejsze z nich spisano w poniższej tabeli.

| **Akcje jedno-, dwu- i trzysegmentowe** |                                                                                                                                                                                                                                                                                                                                                                               |
| --------------------------------------- | ----------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------- |
| **Akcje za 1 segment**                  | Strzał (test), Krótka seria (test), Odbezpieczenie broni, Wyrwanie zawleczki granatu, Przeładowanie pompki, Przyklęknięcie, Pad na ziemię, Wychylenie się zza osłony, schowanie się za osłonę z wychylenia, Bieg/Skok (2m), Sprint (4m), Czołganie się (0,5m), Wypatrywanie ukrytego przeciwnika (test), Przyjęcie pozycji odbijania pocisków, Aktywacja tarczy energetycznej |
| **Akcje za 2 segmenty**                 | Długa seria (test), Rzut przedmiotem (test), Dobycie broni, Powstanie z przyklęku                                                                                                                                                                                                                                                                                             |
| **Akcje za 3 segmenty**                 | Ogień ciągły (test), Rzut dużym przedmiotem (test), Wymiana ogniwa/pakietu energetycznego, Wymiana pojemnika z gazem, Poderwanie się z pozycji leżącej,                                                                                                                                                                                                                       |

Niektóre Akcje (zaznaczone w tabeli) wymagają wykonania testu. W czasie walki do testów wykorzystywany jest rzut 1k20 zamiast klasycznego 3k20, a więc przykładowo wynik tego, czy udało nam się trafić przeciwnika po oddaniu jednego strzału zależeć będzie od rzutu jedną kością. Trzema kośćmi rzucimy dopiero, kiedy będziemy chcieli oddać trzy strzały. Wówczas każda kość traktowana jest jako osobny Test.

**Celowanie**: niektóre Akcje takie jak Strzał pozwalają na lepsze przygotowanie się do ich wykonania poprzez Celowanie. Jeżeli postać zdecyduje się przycelować przed strzałem straci jeden lub dwa Segmenty i dopiero wówczas odda strzał, do którego będzie mogła wykorzystać odpowiednio więcej kości. Zatem postać, która poświęci dwa Segmenty na przycelowanie i jeden segment na Strzał będzie mogła rzucić trzema kośćmi. Aby trafić, wystarczy pozytywnie zdany wynik na jednej z nich. Jeżeli Sukces pojawił się na kilku kościach, a ma to wpływ na lokację trafienia, gracz może wybrać którą kość sukcesu wybiera.

**Przygotowany strzał:** czasami zdarza się tak, że jedna z postaci wychyli się zza osłony i nie dostrzeże przeciwnika. Może wówczas przycelować w dowolny punkt oczekując, że wróg się tam pojawi. Przygotowany strzał działa dokładnie jak Celowanie (zamraża Segmenty na strzał), jednak taka osoba skupia się wyłącznie na danym fragmencie otoczenia, przez co jej zasięg widzenia zmniejsza się do 45 stopni.

**Używanie umiejętności:** w ciągu jednej tury walczący może obniżyć wyniki na dowolnych z trzech kości używanych w walce o tyle oczek, ile wynosi jego odpowiednia umiejętność walki. Nie musi od razu decydować, czy i na które kości używa umiejętności. Jeżeli chce użyć dwóch różnych umiejętności, wówczas wartość każdej z nich spada o połowę. Jeżeli trzech różnych, wówczas spada o 1/3.

**Pechowa 20-tka:** każda kość, na której wypadnie 20 oznacza automatyczną porażkę.

**Strzał snajperski**: Jeżeli gracz znajduje się w bezpiecznym miejscu, z dala od zagrożenia, strzał snajperski jest normalnym testem poza walką. Jeżeli odbywa się w czasie walki, 1 segment zajmuje wycelowanie w przeciwnika przez lunetę i dopiero wówczas można oddać strzał. Luneta może pomóc z redukowaniem kar za odległość, ale niewiele da, jeżeli gracz nie poświęci segmentu na dodatkowe przycelowanie.

**Posługiwanie się bronią jedną ręką:** Budowa opisana jako wymagana do używania danej broni (w jej opisie) dotyczy sytuacji, gdy postać trzyma ją oburącz. Jeżeli zechce, może używać jej jedną ręką, jednak wówczas wymagania wzrastają o 4 punkty Budowy.

**Walka dwiema broniami:** Postać może posługiwać się broniami trzymanymi w dwóch rękach nawet jeżeli ma więcej rąk, chyba że reguła dodatkowa mówi inaczej. Wówczas postać może strzelać jednocześnie z obu broni, a więc wykorzystać dwa razy więcej kości, jednak wówczas dostaje karę -2 do broni w swojej preferowanej ręce i -4 do broni w drugiej ręce. Postać może też strzelić tylko jedną z trzymanych broni. Wówczas nie ma kary za strzał bronią trzymaną w preferowanej ręce i ma karę -2 do broni trzymanej w drugiej ręce. Należy pamiętać o zwiększonych wymaganiach dotyczących Budowy.

|                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                                            |
| ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------ |
| Przykład:<br><br>Gracz 1 i Gracz 2 znaleźli się w niebezpiecznej sytuacji. Kilku piratów ich otoczyło i ostrzelali, dlatego gracze schowali się za osłonami. Gracze ustalili między sobą, że jeden z nich postara się przebiec do innej osłony, a drugi będzie go osłaniał.<br><br>**Gracz 1:** Wychylam się (1 segment) i strzelam dwa razy (2 segmenty) do tego gnoja, który przed chwilą do mnie strzelał.<br><br>**Gracz 2**: Przebiegam do drugiej osłony 4 metry stąd (2 segmenty) i padam na ziemię (1 segment).<br><br>**MG:** Gracz 1 wychylił się z zamiarem oddania strzału, gdy Gracz 2 pędem wybiegł zza osłony. Miałeś już strzelać, gdy dostrzegłeś, że przeciwnika już tam nie ma.<br><br>**Gracz 1:** Nie strzelam! Drań na pewno się schował. Celuję tam, gdzie był ostatnio.<br><br>**MG:** Gracz 2 szczęśliwie dotarł do osłony i rzucił się na ziemię. Gracza 1 skupił się na ostatnim miejscu, w którym widział pirata, jednak ten wciąż się nie wyłonił. Nowa tura. |
[[4 Walka/Utrudnienia testów strzelania\|Utrudnienia testów strzelania]]
[[5 Wyposażenie/Granaty i ładunki wybuchowe\|Granaty i ładunki wybuchowe]]
[[4 Walka/Strzelanie serią\|Strzelanie serią]]
[[4 Walka/Strzelby\|Strzelby]]
[[4 Walka/Broń jonowa\|Broń jonowa]]
[[4 Walka/Rany\|Rany]]
[[4 Walka/Pancerze - walka\|Pancerze - walka]]
[[4 Walka/Efekty\|Efekty]]
