---
{"dg-publish":true,"permalink":"/4-walka/pancerze-walka/","dgPassFrontmatter":true}
---

Osoby chcące uchronić się przed negatywnymi skutkami ostrzału lub uderzenia często decydują się na założenie pancerza. Mogą być to zupełnie różne elementy na poszczególne części ciała (głowa, tułów, ręka lewa, ręka prawa, noga lewa, noga prawa). Pancerze cechują się konkretnym współczynnikiem **Redukcji Obrażeń**, **Kary** za noszenie i **Wytrzymałością**.

**Redukcja Obrażeń** – określa to co najważniejsze dla pancerza, czyli o ile poziomów zmniejsza zadaną [[4 Walka/Rany\|Ranę]].

Redukcja 1: Krytyczna > Ciężka; Ciężka > Lekka; Lekka > Draśnięcie; Draśnięcie > Brak  
Redukcja 2: Krytyczna > Lekka; Ciężka > Draśnięcie; Lekka > Brak obrażeń
Redukcja 3: Krytyczna > Draśnięcie; Ciężka > Brak obrażeń
Redukcja 4: Krytyczna > Brak obrażeń

Należy zauważyć, że wiele broni ma podane także **Punkty Przebicia**. Atrybut ten oznacza, o ile należy obniżyć poziom Redukcji Pancerza, zanim ten zredukuje otrzymaną ranę. Wbrew nazwie, Przebicie nie musi być związane z faktycznym przebiciem pancerze przez ciało obce. Może wynikać np. z dużej siły kinetycznej, którą pancerz przyjął.

**Wytrzymałość Pancerza** – materiał, który chroni jego posiadacza przed niechcianymi skutkami, przyjmuje na siebie potężną siłę uderzeń czy eksplozji, dlatego nie można oczekiwać, że pozostanie nietknięty. Trzeba go co jakiś czas zreperować lub zastąpić nowym.

Każda otrzymana Rana Ciężka obniża Wytrzymałość pancerza o 1, a Rana Krytyczna o 3. Gdy Wytrzymałość pancerza osiągnie poziom 0, ten rozpadnie się. Wytrzymałości nie obniżają klasyczne pociski, chyba, że reguła specjalna pancerza mówi inaczej.

**Kary** – nieczęsto pancerz, który zapewnia dobrą ochronę, można nosić komfortowo, nie tracąc mobilności, zakresu ruchów czy dobrej percepcji. Kara z pancerza odnosi się do wszystkich testów ruchowych (Zręczność i Budowa), a z hełmu przede wszystkim do testów Zmysłów. Może także wymuszać ograniczenia co do ruchu. Pancerz może także oddziaływać na to, jak postać postrzegana jest przez innych (np. testy Zastraszania, Perswazji czy wrażenie statusu społecznego).

Kary za pancerz kumulują się i pozornie mogą wydawać się dość duże, jednak wysoka Budowa jest w stanie zmniejszać kary wynikające z pancerza.

Głowa: Zmysły, Strzelanie
Ręce: Strzelanie, Walka wręcz, Akrobatyka
Nogi: Walka wręcz, Akrobatyka
Tułów: Walka wręcz, Akrobatyka

Wysoka Budowa pozwala zmniejszyć Kary z noszenia pancerza. Budowa 14 +0,5, Budowa 16 +1, Budowa 18 +2 – należy pamiętać, aby rozpatrywać każdy fragment pancerza osobno, a nie kary łączne.