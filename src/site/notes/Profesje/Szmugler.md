---
{"dg-publish":true,"permalink":"/profesje/szmugler/","dgPassFrontmatter":true}
---

„Niezła sztuka, nie? I będzie cię kosztowała coś ekstra.”
![Pasted image 20241221154353.png](/img/user/Obrazy/Pasted%20image%2020241221154353.png)

Dostarczenie kilku ton przyprawy szlakiem, którego strzeże czujne oko Republiki, zapewnienie broni buntownikom na planecie otoczonej wojskową blokadą czy wzięcie cennego ładunku z Tatooine tak, by Huttowie nawet się nie zorientowali? To dla szmuglera codzienność. Te osoby specjalizują się w przemykaniu między pasami asteroid, gubieniu pościgów i upychaniu wszystkiego co cenne w zakamarkach statku. Szmugler może pracować legalnie, ale jeżeli chce żyć naprawdę na poziomie, musi rozglądać się za nieco bardziej niebezpiecznymi robotami, ale za to znacznie bardziej opłacalnymi.

Szmugler zaczyna z 20% zniżką na lekki frachtowiec oraz na dowolny pistolet blasterowy. Zaczyna także z premią do Znajomości półświatka wynoszącą 5.

Cechy (wybierz jedną):

- Skrytka – szmugler zna się na tworzeniu i znajdywaniu odpowiednich skrytek na statkach kosmicznych. Każdy Test związany z przygotowaniem lub znalezieniem skrytki przez Szmuglera wiąże się z 1 darmowym Sukcesem lub 1 darmową porażką dla osoby, która próbuje znaleźć skrytkę Szmuglera.

- Przygotowany negocjator – w półświatku negocjacje kończą się albo uściskiem dłoni albo śmiercią jednej ze stron. Szmugler ma ich już tyle za sobą, że nauczył się błyskawicznie sięgać po pistolet. Jeżeli posiada tę cechę, lekki blaster w kaburze traktuje się jako już wyciągnięty, przez co postać nie musi tracić segmentów ruchu.