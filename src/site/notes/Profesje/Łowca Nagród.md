---
{"dg-publish":true,"permalink":"/profesje/lowca-nagrod/","dgPassFrontmatter":true}
---

„Mój czas jest cenny. Nie interesuje mnie czemu chcesz go dopaść, chyba że zapłacisz mi ekstra za słuchanie tych bzdur. Głowę przyniosę ci tak czy inaczej.”

![Pasted image 20241221154329.png](/img/user/Obrazy/Pasted%20image%2020241221154329.png)

Łowca nagród jest najemnikiem, ale nie takim jak większość. Jego wykształcenie sprawiło, że stał się specjalistą od dostarczania wszystkiego i wszystkich za odpowiednią nagrodę. Zwykle działają sami lub w małych grupach, gdyż bardzo niechętnie dzielą się kredytami. Są zatem kimś między najemnikiem a tropicielem, a zatrudnia się ich, gdy konieczna jest finezja i skuteczność. W tym zawodzie nie żyje się długo, jednak, jeśli jest się dobrym, można łatwo zarobić na tyle, by nie parać się już żadną brudną pracą do końca życia. Z drugiej strony, ktoś, kto zajmuje się polowaniem na ludzi, chyba to lubi.

Łowca nagród zaczyna z 20% zniżką na poniższe artykuły: noktowizor, dowolny hełm, dowolny pancerz, dowolny pistolet blasterowy, granaty, makrolornetka i zestaw sensorów. Zaczyna także z premią do Znajomości półświatka wynoszącą 5.

Cechy (wybierz jedną):

- Żywy jest wart więcej – Łowca nagród z tą cechą wyspecjalizował się w takim załatwianiu spraw, aby nie uśmiercić swojego celu. Test celowania w kończyny celu wiąże się z redukcją kary za lokalizację o 1.

- To moja skóra – Łowca nagród, który wybrał tę cechę niemal nie rozstaje się ze swoim pancerzem, dlatego wszystkie kary za noszony pancerz zmniejszają się o 1.