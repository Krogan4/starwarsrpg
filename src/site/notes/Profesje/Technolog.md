---
{"dg-publish":true,"permalink":"/profesje/technolog/","dgPassFrontmatter":true}
---

„*Naprawdę chcieliście zaufać tej starej maszynie w kwestii podróży w hiperprzestrzeni? Gdyby nie moje obliczenia, dawno bylibyście martwi.*”
![Pasted image 20241221154900.png](/img/user/Obrazy/Pasted%20image%2020241221154900.png)

Technologiem nazywa się dowolną osobę, która zna się na rzeczach zbyt trudnych do zrozumienia dla przeciętnej osoby. Technologowie zwykle skupiają się na określonej dziedzinie, jednak zdarzają się osoby wszechstronnie uzdolnione. Raczej nie angażują się w konflikty i szemrane towarzystwa, gdyż ich wiedza pozwala im na dobre zarobki w cywilizowanych światach. Faktem jest jednak, że syndykaty przestępcze czy piraci potrafią zapewnić technologom nie tylko znacznie wyższe wynagrodzenia, ale także wiele przywilejów, co okazuje się na tyle kuszące, że niektórzy podejmują ryzyko współpracy z mrocznym półświatkiem. Przykładem technologa może być elektryk, matematyk, specjalista od systemów energetycznych lub fizyki kwantowej.

Technolog zaczyna wyposażony w datapad i kartę danych będącą encyklopedią związaną ze specjalizacją technologa. Zaczyna także z premią do Znajomości biznesu i technologii wynoszącą 5.

**Cechy** (wybierz jedną):

- **Wszechstronne wykształcenie** – ten technolog wierzył, że wielozadaniowość i wszechstronne kształcenie się to siła. A może po prostu miał zbyt dużo zainteresowań, by wykształcić się w jednym kierunku. Umiejętności [[Tworzenie bohatera/Umiejętności#^e1c20b]\|Nauki przyrodnicze]], [[Tworzenie bohatera/Umiejętności#^baccb0\|Nauki kulturowe]] i [[Tworzenie bohatera/Umiejętności#^92abae\|Nauki ekonomiczne]] posiada na 2 poziomie.

- **Skupienie** – gdy technolog zasiada do swojego zadania (czynności oparte o Intelekt), potrafi odciąć się od wszelkich zewnętrznych zakłóceń. Całkowicie ignoruje kary wynikające z hałasu, tłoku i zamieszania. Koncentruje się i dodatkowo jeszcze otrzymuje bonus +2 do [[Tworzenie bohatera/Współczynniki#^96dee2\|Intelektu]]. Jednak w odległej galaktyce nie ma nic za darmo. W tym samym momencie otrzymuje karę -2 do testów wszystkich pozostałych [[Tworzenie bohatera/Współczynniki\|Współczynników]]. Kara zmniejsza się o 1 co pół godziny po zakończeniu lub przerwaniu zadania.