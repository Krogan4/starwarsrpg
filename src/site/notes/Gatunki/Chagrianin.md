---
{"dg-publish":true,"permalink":"/gatunki/chagrianin/","dgPassFrontmatter":true}
---

+1 **Charakter**
![Pasted image 20241221153918.png](/img/user/Obrazy/Pasted%20image%2020241221153918.png)

Chagrianie to humanoidalna, ziemnowodna rasa zamieszkująca planetę Champalę. Chagrianie są wysoką, z reguły potężnie zbudowaną rasą. Ich najbardziej charakterystyczną cechą są rogi. U obu płci występują ruchorogi, które wyrastają z wyrostków znajdujących się po obu stronach głowy. Mogą one rosnąć do znacznych długości, a z wiekiem stają się coraz twardsze. Mężczyźni posiadają dodatkową parę rogów wyrastającą z czaszki, której używali w dawnych czasach w walkach o samicę. Kobiety natomiast mają w tym miejscu długi grzebień, który zaczyna się u czubka głowy i kończy u podstawy szyi. Skóra Chagrian przybiera różne odcienie błękitu, podobnie jak ich krew.

Mogą oni przetrwać zarówno na lądzie, jak i w wodzie. Dzięki procesom ewolucyjnym, ich skóra jest w znacznym stopniu odporna na promieniowanie. Ich wzrok zaś pozwala widzieć im niemal dwa razy lepiej niż większość ras. Mieli też zdolność do rozpoznawania kolorów w ciemnościach. Jednak, z powodu bezustannego eksplorowania oceanów Champali, mieli oni słaby zmysł smaku, który stawał się jeszcze słabszy z wiekiem. W związku z tym uważali jedzenie za stratę czasu; nowocześni Chagrianie często noszą ze sobą suplementy energetyczne zamiast jedzenia. Do wyczuwania zapachów używają głównie języków, w podobny sposób, jak czynią to rasy gadopodobne. Chagianie przychodzą na świat jako kijanki mierzące trzydzieści centymetrów. Poza łonem matki rozwijają się ramiona, nogi i płuca zdolne do oddychania powietrzem. Zazwyczaj rodzi się trzech lub więcej młodych Chagrian i są oni trzymani w tubach z ciepłą, krążącą wodą, które znajdują się w prywatnych domach. Gdy dzieci osiągają odpowiednie stadium rozwoju, opuszczają tubę i mogą już, z niewielką pomocą, chodzić. Od tego czasu zaczynają rosnąć rogi, które osiągaja połowę swojej długości, gdy Chagrianin wkracza w wiek dojrzewania płciowego.

Typowy Chagrianin jest osobą ściśle przestrzegającą prawa i spokojną, czasem wręcz stoicką. Rasa zawsze żyła w dostatku, więc wśród jej przedstawicieli rzadko zdarzają się istoty skąpe i chciwe. Lubią oni ponadto przebywać w obszarach o dużym zaludnieniu, gdzie mogą spotykać się z innymi. Nie obca była im jednak próżność.

**Reguły specjalne:**

- **Widzenie w ciemności** – kary z tego tytuły mniejsze o ¾.

- +1 do **Perswazji**

- +2 do **Wypatrywania**

- **Wysoka odporność na promieniowanie**

- **Umiejętność oddychania pod wodą**

| **Changrianie**              |                                    |
| ---------------------------- | ---------------------------------- |
| **Planeta macierzysta:**     | Champala                           |
| **Język:**                   | Chagri                             |
| **Kolor skóry:**             | Różne odcienie niebieskiego        |
| **Kolor oczu:**              | Niebieskie                         |
| **Wzrost:**                  | 170 – 220 cm                       |
| **Cechy charakterystyczne:** | Ruchorogi, u samców dodatkowa para |
| **Długość życia:**           | Do 76 lat                          |