---
{"dg-publish":true,"permalink":"/gatunki/zabrak/"}
---

+1 Budowa
![Pasted image 20241221143432.png](/img/user/Obrazy/Pasted%20image%2020241221143432.png)
Zabrakowie, czasem nazywani Iridonianami, są rdzennymi mieszkańcami planety Iridonia. Zabrakowie to istoty humanoidalne, które w wielu aspektach przypominają ludzi. Najbardziej charakterystyczną z ich cech są wyrostki kostne czaszki, które często przypominają rogi. Zaczynają one rosnąć w okresie dojrzewania. Bazując na ich wyglądzie i ułożeniu można wywnioskować do jakiego podgatunku należy dany osobnik. Skóra Zabraków może mieć różnorakie kolory, takie jak biały z odcieniem brzoskwiniowym, brązowy, czarny, żółty, czerwony i pomarańczowy. Owe barwy występują w różnych tonach.

W zależności od podgatunku, Zabrakowie mogą posiadać włosy, lub też nie. Występują one w kolorach podobnych jak u ludzi. Większość z przedstawicieli tej rasy nie posiada brwi, rzęs i zarostu, choć istnieją od tego wyjątki. Ich oczy, prócz kolorów charakterystycznych dla rasy ludzkiej, przybierają również odcienie czerwone, purpurowe, żółte i pomarańczowe. Ponadto, zabrackim odpowiednikiem rumieńców są fioletowe plamki wokół wyrostków kostnych.

Niekorzystne warunki, jakie panowały na Iridonii, sprawiły, że Zabrakowie wykazywali się niezwykłą odpornością fizyczną. Sprzyjał temu również fakt posiadania dwóch serc, choć uszkodzenie choćby jednego z nich prowadzi do zaburzeń w układzie krążenia i niedokrwistości. Jeśli uraz nie zostanie szybko wyleczony, dochodzi do śmierci. Zabrakowie są w stanie wytrzymać długotrwałe tortury. Rasa ta jest genetycznie kompatybilna z ludźmi i może się z nimi krzyżować. Ich żeńskie potomstwo, zwane Dathomiriankami, charakteryzuje się się bladą skórą i brakiem włosów. Natomiast mężczyźni pochodzący z tych związków zachowują cechy Zabraków

Reguły specjalne:

·         Dwa serca – Zabrak jest w stanie przetrwać dwukrotnie dłużej po trafieniu krytycznym, a Testy odporności na neurotoksyny są o połowę łatwiejsze

·         +1 do Odporności na ból

|   |   |
|---|---|
|**Zabrakowie**|   |
|**Planeta macierzysta:**|Iridonia|
|**Język:**|Zabracki|
|**Kolor skóry:**|Różny|
|**Kolor oczu:**|Różny|
|**Wzrost:**|160-210 cm|
|**Cechy charakterystyczne:**|Rogi|
|**Długość życia:**|Średnio 80 lat|