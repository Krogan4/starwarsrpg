---
{"dg-publish":true,"permalink":"/gatunki/wookie/","dgPassFrontmatter":true}
---

+2 **Budowa**
![Pasted image 20241221154039.png](/img/user/Obrazy/Pasted%20image%2020241221154039.png)

Wookiee to rasa rozumna zamieszkująca planetę Kashyyyk. Są to ponad dwumetrowe, pokryte sierścią humanoidalne istoty, mające ostre, chowane pazury, dzięki którym bardzo sprawnie poruszają się po drzewach. Aby zyskać ich zaufanie, trzeba udowodnić im, że nie miało się co do nich złych zamiarów. Kobiety rasy Wookiee są tylko nieco niższe od mężczyzn. Po standardowym roku ciąży, przychodzi na świat mały Wookiee, który miał ponad metr wzrostu.

Rasa Wookieech wyewoluowała na Kashyyyku w roku 2000000 BBY. Ich ewolucja została sztucznie pokierowana i przyspieszona przez Rakatan, którzy potrzebowali rasy ogrodników do opiekowania się planetą Kashyyyk. Po upadku Bezkresnego Imperium Wookiee, pozostawieni samym sobie, stworzyli własną cywilizację. Kilkakrotnie w swojej historii siły zewnętrzne wykorzystywały Wookieech jako niewolników. Zarówno Korporacja Czerka i Bezkresne Imperium Rakatan na kilka tysięcy lat BBY, a później Sithowie i Trandoshanie bardzo brutalnie potraktowali przedstawicieli tej rasy. Z powodu niezwykłej siły Wookiee byli wykorzystywani jako niewolnicy do najcięższych prac, a ich wrodzone zdolności techniczne sprawiały, że wykorzystywano ich też do bardziej zaawansowanych prac.

Jedną z najważniejszych wartości jest dla Wookieech honor. Z nim związana była większość najbardziej charakterystycznych  wzwyczajów tej rasy. Dług życia to święta przysięga, którą Wookiee mógł złożyć przede wszystkim za uratowanie życia czy zwrócenie wolności. Wookiee, który złożył tę przysięgę, zmuszony był służyć i chronić, a nawet poświęcić własne życie, dla tych, którym przysięgał.

Wookiee posiadają wysuwane pazury, znakomicie przydatne zarówno we wspinaczce, jak i - potencjalnie - w walce. Honor jednak nie pozwalał im na wykorzystanie tej naturalnej broni nawet przeciw najbardziej zajadłym i niebezpiecznym wrogom. Wookiee, który dopuścił się takiego przestępstwa tracił wszelki honor, stawał się wygnańcem i był traktowany jak parias przez każdego ze swoich pobratymców. Ulubioną bronią Wookiee są kusze energetyczne oraz wibroostrza. Biały kolor futra uważany jest za kolor ofiary - z tego względu białe ubarwienie uważane było za gorsze niż zielone, czarne, srebrne czy brązowe. Urodzenie się albinosem było dla Wookieego nieszczęściem.

Struny głosowe Wookiee są skonstruowane w taki sposób, że nie są oni w stanie opanować języka wspólnego ani większości języków innych ras. Mogą je oni jednak zrozumieć. Sami znają trzy języki: Shyriiwook – uważany za oficjalny język Wookie. To jego zwykle uczą się ci, którzy pragną porozumieć się z tą rasą. Xaczik jest językiem regionalnym Wookie, jednak czasami przedstawiciele rasy używają go między sobą, by mieć pewność, że nikt nie zrozumie tego o czym rozmawiają. Thykarann jest stosowany do spraw technicznych, gdyż zawiera duży zasób słów i jest znacznie mniej emocjonalny niż Shyriiwook.

**Reguły specjalne:**

- **Pazury** – Wookie mogą walczyć pazurami (odpowiednik noża) zamiast gołymi dłońmi. Uważane jest to jednak za niehonorowe.

- **Wookie nie są w stanie porozumiewać się we Wspólnym**.

| **Wookie**                   |                                                                                           |
| ---------------------------- | ----------------------------------------------------------------------------------------- |
| **Planeta macierzysta:**     | Kashyyyk                                                                                  |
| **Język:**                   | Shyriiwook, Xaczik, Thykarann<br><br>Nie może używać większości języków, w tym Wspólnego. |
| **Kolor skóry:**             | Różne odcienie czarnego, brązowego i białego                                              |
| **Kolor oczu:**              | Niebieskie, zielone, żółte, złote, brązowe, czerwone                                      |
| **Wzrost:**                  | 210 cm                                                                                    |
| **Cechy charakterystyczne:** | Całe ciało pokryte futrem                                                                 |
| **Długość życia:**           | Średnio 400 lat                                                                           |