---
{"dg-publish":true,"permalink":"/2-profesje/polityk/","dgPassFrontmatter":true}
---

“*Nie zapominaj, że jest politykiem. Im nie wolno ufać.*”
![Pasted image 20241221154455.png](/img/user/6%20Obrazy/Pasted%20image%2020241221154455.png)

Politykiem jest dowolna osoba, która zajmuje się polityką w jakimkolwiek znaczeniu. Może pracować na swojej planecie jako gubernator małej prowincji, pracownik Ministerstwa Finansów, doradca prezydenta, może być członkiem rodziny szlacheckiej spokrewnionej z obecnie panującym monarchą, jeżeli taki ustrój panuje na planecie. Może być także asystentem senatora i przebywać z dala od ojczystej planety albo reprezentować międzyplanetarne konsorcjum. Mniejsi politycy często załatwiają sprawy, do których ich zleceniodawcy nie chcą się mieszać. Nierzadko muszą uścisnąć dłoń zabójcom, łowcom nagród czy szmuglerom i zamieść kilka spraw pod podłogę. Słyną przede wszystkim z gładkiej gadki i zdolności zjednywania sobie tłumów. Spokrewnione profesje to złodziej i najemnik.

Polityk zaczyna wyposażony w: komplet eleganckich strojów (garnitur, smoking, ubrania balowe, szykowne buty, porządny płaszcz itp.), duża walizka, legitymacja polityczna z uprawnieniami do immunitetu politycznego. Ich wyposażenie (zwykle tymczasowe) może zależeć od piastowanego stanowiska. Zaczyna także z premią do Znajomości polityki wynoszącą 10.

**Cechy** (wybierz jedną):

- **Mówca** – ten polityk potrafi zachęcić obojętnych przechodniów, by zebrali się wokół i posłuchali jego przemówienia. Ponadto, ton jego głosu i sposób wypowiedzi sprawia, że słuchacze chętniej zgadzają się z tym co mówi. Podczas przemówień do większej grupy osób, [[3 Tworzenie bohatera/Współczynniki#^66ff65\|Charakter]] polityka z cechą mówcy wzrasta o 2, jednak każdy nieudany test perswazji na słuchaczach obniży Charakter o 1 na czas tego przemówienia, nawet poniżej wartości podstawowej – wyborców tak łatwo zniechęcić.

- **Znawca** – politycy odpowiadają za wiele dziedzin życia obywateli – także za te, na których ani trochę się nie znają. Polityk z cechą znawcy, jest w stanie sprawić wrażenie, że specjalizuje się w dosłownie każdej dziedzinie nawet, jeżeli pierwszy raz słyszy dane pojęcia. W trakcie rozmowy, w testach [[3 Tworzenie bohatera/Umiejętności#^d110dd\|Ukrycia Emocji]] i [[3 Tworzenie bohatera/Umiejętności#^5e52ee\|Perswazji]] jego [[3 Tworzenie bohatera/Współczynniki#^96dee2\|Intelekt]] rośnie o 2, jeżeli udaje, że się na czymś zna.