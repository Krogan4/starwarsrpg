---
{"dg-publish":true,"permalink":"/2-profesje/uzytkownik-mocy/","dgPassFrontmatter":true}
---

„*Nie pysznij się zbytnio swoim terrorem technologicznym. Zdolność zniszczenia planety jest niczym wobec potęgi Mocy.*”
![Pasted image 20241221154415.png](/img/user/6%20Obrazy/Pasted%20image%2020241221154415.png)

Nie wszyscy ci, którzy poznali Moc musieli wstąpić do Zakonu. Przyczyny mogły być różne: organizacja i kandydat mogli mieć zupełnie różne poglądy. Ktoś taki mógł uważać, że Zakon postępuje niewłaściwie lub samemu wykorzystywać Moc dla prywatnych korzyści. Może kandydat nie potrafił odmówić sobie luksusów, jakie oferowało życie bez niczyjego zwierzchnictwa? A może Zakon go odrzucił mówiąc, że jest za stary i niedostatecznie biegły w posługiwaniu się Mocą, albo nigdy go w ogóle nie odnalazł. Użytkownik Mocy jest zupełnie wolny od wpływów Zakonu. Może siedzieć na pustyni i jeść korzonki albo przy pomocy telekinezy, wygrywać w kości.

Brak odpowiedzialności przed Zakonem Jedi ma jednak swoje wady. Taka osoba nie ma za plecami potężnej organizacji, którą każdy w Galaktyce szanuje i musi sama wywalczyć swoją pozycję. Nie może także legalnie wejść w posiadanie miecza świetlnego.

Użytkownicy Mocy zwykle są samoukami, jednak zdarza się, że poznają tajniki Mocy od innego samotnika lub wyrzutka z Zakonu albo odkrywają stare księgi i holokrony zawierające informacje o tajnikach.

Zaczyna z premią do Arkana Mocy wynoszącą 5 oraz 500 PD do wydania na Techniki Mocy.

[**Do grania jako Jedi wymagane jest min. 10 Wrażliwości na Moc**]

**Cechy** (wybierz jedną):

- **Ukrycie** – użytkownik Mocy, który opanował cechę Ukrycie starał się nie chwalić na lewo i prawo tym, że jest w stanie kontrolować Moc, dlatego zaczyna z pierwszym poziomem umiejętności [[3 Tworzenie bohatera/Umiejętności#^7e3f02\|Wyczucie]], a także dostaje jeden automatyczny sukces we wszystkich testach ukrywania Mocy.

- **Zero przypadków** – użytkownik Mocy z tą cechą oparł każdy aspekt swojego życia na Mocy i wykluczył z niego przypadki. Dwa razy na sesję może przerzucić dowolny test.