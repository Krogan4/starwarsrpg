---
{"dg-publish":true,"permalink":"/tworzenie-bohatera/sztuczki/","dgPassFrontmatter":true}
---

Sztuczki to wyjątkowe atuty przypominające cechy z Profesji. Podobnie jak Umiejętności, będziesz je mógł kupować za PD. Póki co, jeżeli gracz człowiekiem, wybierz sobie jedną Sztuczkę, której wymagania spełniasz. W przeciwnym razie, pomiń ten rozdział.

## Atak zespołowy
Gdy postać w grupie (co najmniej jeden towarzysz) atakuje osamotnionego przeciwnika, jest w stanie dostosować się do ruchów towarzyszy, dzięki czemu kara przeciwnika za walkę z wieloma wrogami wzrośnie o 2 punkty.

## Atrakcyjny
Postać umie wykorzystać swoje wizualne atuty. Jeżeli nie powiedzie jej się test [[Tworzenie bohatera/Umiejętności#^5e52ee\|Perswazji]] przeciwko osobie, która jest zainteresowana płcią Gracza, ten może ponowić rzut.

Wymagania: Charakter: 17+ lub Perswazja 5+

## Bez obrony
Gdy postać w trakcie walki wręcz jest w obronie, może na początku tury zdecydować, że rezygnuje z bronienia się. Wówczas musi przyjąć wszelkie Rany wynikające z Sukcesów przeciwnika, jednak po tym może wykonać dowolną czynność (wyciągnięcie broni, atak Mocą, ucieczka itp.)

Wymagania: Odporność na ból 3+, Niezłomność 3+, Charakter 15+

## Człowiek guma
Posiadacz tej Sztuczki jest w stanie wyginać swoje ciało i manipulować nim na sposoby, które zdają się przeczyć naturze. Dzięki temu może przeciskać się przez niewielkie otwory lub zmuszać członki do nieprawdopodobnych wygibasów.

Wymagania: Zręczność 14+, Zwinne dłonie 3+, Akrobatyka 2+

## Czujny
Posiadacz tej Sztuczki zawsze dostaje jeden Sukces podczas zasadzki przeciwnika.

Wymagania: Zmysły 12+, Czujność 4+

## Czytanie z ruchu warg
Postać nauczyła się określać co mówią inni patrząc tylko na ich usta. Jeżeli jest w stanie bez problemu dostrzec dolną część ich twarzy, może wykonać Test [[Tworzenie bohatera/Umiejętności#^941113\|Wypatrywania]] -2, by określić co mówią.

## Dobywanie
Dobycie pistoletu lub noża itp. zajmuje jeden segment.

Wymagania: Broń lekka 5+ lub Broń ręczna krótka 5+, Zręczność 12+
Wymagania: Broń ręczna krótka/długa/egzotyczna 3+, Charakter 12+, Zręczność 13+

## Drzemka
Tej postaci wystarczy połowa standardowego czasu spędzonego na sen.

## Immunitet
Postać nigdy nie zarazi się chorobą podczas leczenia pacjentów

Wymagania: Leczenie chorób 4+, Budowa 12+

## Jedność z maszyną
Jeżeli postać poświęciła nieco czasu, by przyzwyczaić się do konkretnej broni okrętowej (np. 10 minut na działku pokładowym), stała się z nią jednością. Teraz działo jest przedłużeniem ciała tej postaci, przez co nie dotyczą jej żadne utrudnienia wynikające z Utraty Kontroli.

Wymagania: Broń okrętowa 5+

## Jeniec
Gdy postać podejdzie do kogoś na odległość  
1-5 metrów i wyceluje w głowę to, dopóki ta odległość się nie zmieni, postać ma zapewniony jeden automatyczny sukces. Z jeńcem można rozmawiać, wędrować, prowadzić go itd. A i tak nie straci się go z „celownika”. Nie można jednak z jeńcem biegać, wspinać się itd. W dowolnej chwili, np. gdy tylko jeniec zechce się wyrwać, wystarczy wygrać test Inicjatywy, a trafienie będzie automatyczne.

Branie jeńca na cel nie może odbyć się w trakcie walki. W sytuacjach spornych, należy przeprowadzić test na trafienie w głowę (czasem też wcześniejszy test Inicjatywy). W przypadku sukcesu, Sztuczka zadziałała. Sztuczka dotyczy tylko pistoletów.

Wymagania: Broń lekka 3+, Zmysły 14+, Intelekt 10+, Zręczność 10+

## Kot
Postać może spaść z dwukrotnie wyższej wysokości niż normalna osoba nie otrzymując obrażeń.

Wymagania: Wspinaczka 4+, Zręczność 12+

## Medytacja
Pozwala użytkownikowi Mocy wpaść w trans, w czasie którego odzyskuje Punkty Energii znacznie szybciej niż w czasie konwencjonalnego snu.

| **Długość medytacji** | **PT testu**   | **PE po niezdanym teście** |
| --------------------- | -------------- | -------------------------- |
| **Powyżej 5h**        | Brak           | 100%                       |
| **4h-5h**             | Przeciętny     | 60%                        |
| **3h-4h**             | Problematyczny | 40%                        |
| **1h-2h**             | Trudny         | 20%                        |
| **-1h**               | Bardzo trudny  | 0%                         |

Wymagania: Wrażliwość na Moc 15+, Niezłomność 5+

## Miażdżyciel
Posiadacz tej Sztuczki w walce wręcz bronią o różnych poziomach obrażeń, zawsze zadaje obrażenia wyższego stopnia.

Wymagania: Budowa 16+

## Mistrz Mocy Telekinezy
Wykorzystanie Mocy w testach opartych o Telekinezę zabiera tylko 1/2 domyślnych Punktów Energii

Wymagania: Wrażliwość na Moc 16+, Telekineza 8+, Niezłomność 4+

## Mistrz Mocy Wyczuwania
Wykorzystanie Mocy w testach opartych o Wyczuwanie zabiera tylko 1/2 domyślnych Punktów Energii

Wymagania: Wrażliwość na Moc 16+, Wyczuwanie 8+, Niezłomność 4+

## Mistrz Mocy Energii
Wykorzystanie Mocy w testach opartych o Energię zabiera tylko 1/2 domyślnych Punktów Energii

Wymagania: Wrażliwość na Moc 16+, Energia 8+, Niezłomność 4+

## Mistrz Mocy Wpływu
Wykorzystanie Mocy w testach opartych o Wpływ zabiera tylko 1/2 domyślnych Punktów Energii

Wymagania: Wrażliwość na Moc 16+, Wpływ 8+, Niezłomność 4+

## Mistrz Mocy Wzmocnienia
Wykorzystanie Mocy w testach opartych o Wzmocnienie zabiera tylko 1/2 domyślnych Punktów Energii

Wymagania: Wrażliwość na Moc 16+, Wzmocnienie 8+, Niezłomność 4+

## Mistrz opaski uciskowej
Postać jest w stanie tak „opatrzyć” swojego pacjenta, że podopieczny jest skrępowany i nie może się ruszyć. Sztuczka działa, jeżeli powiedzie się test Pierwszej Pomocy -5 i test Ukrycia Emocji -5.

Wymagania: Pierwsza pomoc 3+, Ukrycie emocji 3+, Zręczność 12+

## Niewrażliwość na Rany Lekkie
Po otrzymaniu Lekkiej Rany lub Draśnięcia, Postać automatycznie zdaje test Odporności na ból.

Wymagania: Odporność na ból 4+, Budowa 12+

## Nim wystrzeli
Posiadacz tej sztuczki jest w stanie dostrzec nienawistne spojrzenie, błysk w oczach i skurcz mięśni chwytających za broń nim oponent w ogóle o tym pomyśli. Postać orientuje się w sytuacji na sekundy przed tym, gdy ktoś wyjmie broń z zamiarem zaatakowania.

Wymagania: Czujność 3+, Identyfikacja przeciwnika 2+, Zmysły 14+, Wrażliwość na Moc 12+

## Oburęczność
Postać jest w stanie walczyć swoją słabszą ręką tak sprawnie jak swoją główną.

Wymagania: Budowa 15+, Zręczność 15+, Broń (dowolna) 6+, Zwinne dłonie 1+

## Pamięć fotograficzna
Postać posiadająca tę sztuczkę jest w stanie zapamiętać wszelkie szczegóły po krótkim rzucie okiem. Dotyczy to tak twarzy napotkanych osób jak i np. treści przeglądanych dokumentów czy obliczeń matematycznych.

Wymagania: Wypatrywanie 5+, Intelekt 13+

## Pierwotny instynkt
Posiadacz tej sztuczki bez względu na sytuację testuje Zręczność podczas testu Inicjatywy.

Wymagania: Zręczność 12+. Czujność 2+, Walka wręcz 2+

## Pierwsze wrażenie
Postać ma niezwykły dar prawidłowej oceny osób, które dopiero dostrzegł. MG sam bądź na życzenie gracza wykonuje w tajemnicy test Wyczucia Emocji z bonusem +2. Gracz nie zna wyniku, więc nie może mieć pewności, że prawidłowo ocenił daną osobę. Test dostarcza jedynie prostych informacji.

Wymagania: Wyczucie emocji 3+; Identyfikacja przeciwnika 2+

## Poliglota
Ta postać nauczyła się tylu języków, że łatwo znajduje między nimi powiązania i szybciej uczy się nowych języków i wydaje na nie o połowę mniej PD (zaokrąglając w górę).

Wymagania: Trzy języki na poziomie 2+ (nie licząc Wspólnego), Intelekt 12+

## Przewrót
Tej postaci niemal nie da się przewrócić. W każdej sytuacji, gdy powinna wylądować na ziemi, może wykonać test Akrobatyki. Jeżeli zda, utrzyma się na nogach.

Wymagania: Akrobatyka 3+

## Przyjazna twarz
Ta postać nauczyła się przyjmować tak sympatyczny wyraz twarzy, że otrzymuje 1 darmowy Sukces podczas testów Perswazji lub Gadaniny, gdy chce zdobyć zaufanie rozmówcy, który go nie zna.

Wymagania: Perswazja 5+, Gadanina 5+, Wyczucie emocji 3+

## Ruchliwość
Posiadacz tej sztuczki jest wyjątkowo ruchliwy i w czasie walki porusza się w nieprzewidywalny sposób. Trafienie jej z dystansu zawsze wiąże się z dodatkową  
Karą -1.

Wymagania: Zręczność 15+, Akrobatyka 4+

## Słuch absolutny
Posiadacz tej sztuczki jest w stanie perfekcyjnie zapamiętać i odtworzyć usłyszaną melodię.

Wymagania: Nasłuchiwanie 6+

## Smakosz
Postać posiadająca tę sztuczkę poznała smak niejednej trucizny. Jeżeli podano jej coś zatrutego specyfikiem, który nie jest ekstremalnie egzotyczny, postać zorientuje się nim będzie za późno.

Wymagania: Zmysły 15+, Czujność 2+

## Snajper
Użycie celownika optycznego ułatwia test strzału o +6, zamiast standardowego +3.

Wymagania: Broń długa 6+, Zmysły 14+

## Śpiąc na wodzie
Na spokojnej wodzie posiadacz tej sztuczki utrzymuje się bez wysiłku przez wiele godzin.

Wymagania: Pływanie 5+

## Specjalista Mocy Telekinezy
Wykorzystanie Mocy w testach opartych o Telekinezę zabiera tylko 2/3 domyślnych Punktów Energii

Wymagania: Wrażliwość na Moc 15+, Telekineza 6+, Niezłomność 2+

## Specjalista Mocy Wyczuwania
Wykorzystanie Mocy w testach opartych o Wyczuwanie zabiera tylko 2/3 domyślnych Punktów Energii

Wymagania: Wrażliwość na Moc 15+, Wyczuwanie 6+, Niezłomność 2+

## Specjalista Mocy Energii
Wykorzystanie Mocy w testach opartych o Energię zabiera tylko 2/3 domyślnych Punktów Energii

Wymagania: Wrażliwość na Moc 15+, Energia 6+, Niezłomność 2+

## Specjalista Mocy Wpływu
Wykorzystanie Mocy w testach opartych o Wpływ zabiera tylko 2/3 domyślnych Punktów Energii

Wymagania: Wrażliwość na Moc 15+, Wpływ 6+, Niezłomność 2+

## Specjalista Mocy Wzmocnienia
Wykorzystanie Mocy w testach opartych o Wzmocnienie zabiera tylko 2/3 domyślnych Punktów Energii

Wymagania: Wrażliwość na Moc 15+, Wzmocnienie 6+, Niezłomność 2+

## Sprinter
Ta postać jest wyjątkowo szybka. Podczas biegu i sprintu pokonuje o 1 metr więcej.

Wymagania: Kondycja 5+, Akrobatyka 2+, Budowa 14+, Zręczność 12+

## Sun djem
Sun djem to atak w punkt styku, który polega na zniszczeniu broni przeciwnika lub rozbrojeniu go, docelowo bez czynienia mu krzywdy.

W czasie walki, w przypadku Dominacji jako Agresor, walczący może spróbować zniszczyć broń przeciwnika po zdaniu Przeciwstawnego testu Broni Ręcznej -5. W przypadku porażki, traci Dominację.

Wymagania: Broń ręczna krótka/długa/egzotyczna 5+, znajomość Shii-Cho, użycie miecza świetlnego

## Strzelec kieszonkowy
Postać nie otrzymuje dodatkowych utrudnień za strzał z kieszeni lub z biodra. Odnosi się tylko do pistoletów.

Wymagania: Broń lekka 2+, Intelekt 10+, Zmysły 10+

## Szachista
Decyzję należy podjąć na początku tury, przed wykonaniem rzutu pierwszego rzutu w walce w zwarciu lub przed testem Inicjatywy. Agresor znający tę sztuczkę oddaje Inicjatywę, a w zamian otrzymuje +3 do Zręczności w obronie. Efekt utrzymuje się, dopóki nie wykona pierwszego ataku po przejęciu Inicjatywy.

Wymagania: Bijatyka lub broń ręczna krótka/długa/egzotyczna 4+

## Szczęściarz
Postać została obdarzona niebywałym szczęściem, w wyniku czego może przerzucić jeden dowolny rzut w czasie sesji.

## Szybki umysł
W momencie, gdy MG oczekuje szybkiej decyzji, gracz może wypowiedzieć nazwę tej sztuczki, by zażądać co najmniej dwukrotnie większej ilości czasu na jej podjęcie.

Wymagania: Wrażliwość na Moc 13+, Intelekt 12+

## Szybkie przeładowanie
Zmniejsza czas przeładowania broni o jeden segment. Sztuczka nabywana osobno dla Broni Lekkiej i Ciężkiej.

Wymagania: Broń lekka 4+ lub Broń ciężka 4+, Zwinne dłonie 3+

## Szósty zmysł
Posiadacz tej sztuczki jest w stanie przewidzieć zbliżające się zagrożenie, zanim to się pojawi (Ukryty Test Wyczuwania/Czujności).

Wymagania: Wrażliwość na Moc 13+, Czujność 5+ lub Wyczuwanie 5+, Zręczność 12+

## Ryzykant
Postać dostaje bonus +1 do wszystkich testów wykonywanych podczas podejmowania wyjątkowo niebezpiecznego i niepotrzebnego ryzyka (np. Szarża na przeciwnika).

Wymagania: Odwaga 3+

## Twarda Głowa
Posiadacz tej sztuczki zawsze otrzymuje jeden darmowy Sukces w Testach Kondycji podczas upijania się i nigdy nie doskwiera mu kac.

Wymagania: Budowa 11+

## Twardziel
Nawet jeżeli postać nie zda testu Odporności na Ból, nie traci segmentu przy ranie Lekkiej i nie zostaje powalony przy ranie Ciężkiej

Wymagania: Odporność na ból 4+, Niezłomność 2+

## Unik
Posiadacz tej sztuczki ma prawo do wykonania Testu Akrobatyki, gdy ktoś do niego wystrzeli, jednak w efekcie zawsze ląduje na ziemi w odległości skoku od miejsca, w którym stał.

Wymagania: Czujność 5+, Zręczność 15

## Widzenie w Ciemności
Postać przywykła do przebywania w ciemnościach. Widzi dobrze w warunkach słabego oświetlenia do 20 metrów, nie otrzymując kar.

Wymagania: Wypatrywanie 5+

## Wytrych
Postać potrafi zrobić wytrych z dowolnego niemal dowolnego przedmiotu. Nie dostaje żadnych kar za użycie nieprofesjonalnego narzędzia.

Wymagania: Otwieranie zamków 4+, Zręczność 12+

## Zagadanie
Postać zagaduję inną postać i w tym czasie może niepostrzeżenie wyciągnąć podręczny przedmiot, np. pistolet blasterowy. Sztuczka nie działa w walce.

Wymagania: Intelekt 12+, Ukrycie emocji 2+, Zwinne dłonie 2+

## Zapędzony w róg
Posiadacz tej Sztuczki jest w stanie decydować o kierunku przemieszczania się walki wręcz tak, jakby to on był Agresorem, mimo że jest Obrońcą. Wymaga wygrania Przeciwstawnego Testu Walki Wręcz.

Wymagania: Walka Wręcz 5+, W walce na miecze wymaga użycia któregoś ze stylów: Makashi, Soresu, Ataru, Niman na dowolnym poziomie lub dowolnego innego na poziomie Mistrzowskim.

## Zasłona
Podczas walki wręcz bez użycia broni, postać dostaje bonus +2 do Zręczności w obronie na 1 turę, ale w następnej turze dostaje -1 do Zręczności zarówno w ataku jak i obronie. Decyzję należy podjąć na początku tury.

Wymagania: Bijatyka 2+, Budowa 12+

## Zdrowy rozsądek
Za każdym razem, gdy postać próbuje zrobić coś co MG uznaje za głupie, podsuwana jest mu sugestia wraz z argumentacją, dlaczego to zły pomysł.

Wymagania: Intelekt 13+

## Zgranie
Dwie osoby z tą Sztuczką mogą rzucać do siebie dowolne lekkie przedmioty tak, że zarówno rzut jak i złapanie są automatycznie udane. Rzut na odległość do 5 metrów trwa 1 segment, do 10 metrów – 2 segmenty, a do 15 metrów – 3 segmenty. Rzucane przedmioty muszą być w miarę lekkie i bezpieczne w łapaniu, np. zabezpieczony granat, pistolet blasterowy, zestaw energetyczny. Rzucać i łapać można nawet lewą ręką.

Wymagania: Rzucanie 2+, Zręczność 12+

## Zły
Osoby przebywające w pobliżu mówiącej postaci muszą przejść test Mortale -8 lub otrzymuję utrudnienie -1 do wszystkich akcji.

Wymagania: Zastraszanie 4+, Charakter 12+

## Zmyłka
Podczas walki wręcz na czas 1 tury, postać może do umiejętności walki dodać swoje Ukrycie Emocji.

Wymagania: Bijatyka 5+ lub Broń ręczna krótka 5+ lub Broń ręczna długa 5+; Intelekt 12+