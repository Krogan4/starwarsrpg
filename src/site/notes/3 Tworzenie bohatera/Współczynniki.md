---
{"dg-publish":true,"permalink":"/3-tworzenie-bohatera/wspolczynniki/","dgPassFrontmatter":true}
---

Współczynniki to sześć najważniejszych atrybutów, które opisują każdą postać w świecie Gwiednych Wojen. Należy do nich: Charakter, Budowa, Zręczność, Percepcja, Intelekt oraz Wrażliwość na Moc. Podczas tworzenia postaci, wykonaj 7 rzutów 3k20. Z każdego z nich policz średnią, a następnie odrzuć najgorszy rezultat. Pozostałe wyniki przydziel do poniższych współczynników.

**Charakter** – określa charyzmę i pewność siebie jednostki. To główna statystyka opisująca to, jak postać widzą inni. Gracz może wcielić się w mięśniaka dwa razy większego od przeciętnego człowieka, jednak brak charakteru może przeważyć o tym, że inni i tak nie będą traktować go w pełni poważnie. Charakter otwiera liczne możliwości przekonywania, manipulowania czy zastraszania, a także odporności na takie zagrywki z przeciwnej strony.
{ #66ff65}


**Budowa** – określa posturę jednostki, jej siłę i wytrzymałość. Od tego współczynnika zależy, ile postać jest w stanie unieść, jak zniesie ciężkie warunki lub jak mocno komuś przyłoży.

**Zręczność** – określa ogólną zwinność, gibkość i szybkość ruchów jednostki. Od niej zależy powodzenie czynności manualnych i opiera się o nią większość umiejętności walki.
{ #57335f}


**Zmysły** – określa świadomość otoczenia poprzez dziesięć podstawowych zmysłów, a także koordynację wzrokowo-motoryczną. Od nich zależy skuteczność w dostrzeganiu zbliżającego się niebezpieczeństwa, określenie pogody, a nawet skuteczne wymierzenie bronią do przeciwnika.
{ #f66138}


**Intelekt** – umiejętności umysłowe, kultura umysłowa istoty. Odnosi się do zdolności uzyskania i wykorzystania wiedzy, rozumienia myśli, poznania. Jest rozumiane jako umiejętne wysnucie i wykorzystanie logicznych wniosków. Określa przede wszystkim zdolności przyswajania wiedzy, kojarzenia faktów, znajdywania korelacji. Postać z niskim poziomem współczynnika Intelekt wcale nie musi być rzeczywiście głupia i mieć problemy ze zrozumieniem tego, co mówią osoby dookoła. Będzie za to miała problem z przyswojeniem trudnych zagadnień fizycznych, wykorzystaniem ich w praktyce czy zrozumieniu budowy maszyny.
{ #96dee2}


**Wrażliwość** **na Moc** – określa możliwości jednostki do kontaktowania się z Mocą, odczuwania jej woli i kontrolowania jej. Wszelkie umiejętności związane z użyciem Mocy opierają się na tym współczynniku. Gracz, który nie zdecydował się na rozpoczęcie przygody jako użytkownik Mocy mimo wszystko musi określić swój poziom tego współczynnika, ponieważ przygoda może odpowiednio nakierować go na poznanie arkanów Mocy. Ponadto, wrażliwość na Moc określa możliwości wpływu Mocy na jednostkę nawet, gdy owa jednostka nie potrafi jej kontrolować.
{ #1cfd46}


![Pasted image 20241222004011.png](/img/user/6%20Obrazy/Pasted%20image%2020241222004011.png)