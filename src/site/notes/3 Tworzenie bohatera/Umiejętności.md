---
{"dg-publish":true,"permalink":"/3-tworzenie-bohatera/umiejetnosci/","dgPassFrontmatter":true}
---

Umiejętności określają bardziej szczegółowe czynności oparte o Współczynniki. Ich poziom określa jak łatwo dana postać radzi sobie z konkretnymi wyzwaniami. Masz **65** punktów do wydania na wszystkie umiejętności. Zakup umiejętności na 1 poziomie kosztuje 3 punkty. Następne poziomy wymagają wydania ilości punktów równej zakupionemu poziomowi, jednak miej na uwadze, że zakup każdego kolejnego poziomu wymaga wcześniejszego zakupu poziomu poprzedniego, zatem wzięcie umiejętności Walka Wręcz na poziomie trzecim wymaga wydania 8 punktów (3 za pierwszy poziom, 2 za drugi poziom i 3 za trzeci poziom). Podczas tworzenia postaci żadna umiejętność nie może przekroczyć 5 poziomu (nie uwzględniając modyfikatorów za Rasę i Profesję).

### Wrażliwość na Moc
{ #74f332}


Moc, która spaja wszelkie żywe istoty i wszelką materię we wszechświecie jest niesamowicie użytecznym narzędziem w rękach osoby, która doskonali się w jej zrozumieniu i kontroli. Użytkownicy Mocy są w stanie wykorzystywać jej możliwości na niezliczone sposoby i, chociaż pewne formy manifestacji Mocy są znacznie popularniejsze od innych, nie ma żadnych ram jej wykorzystania, które pozwoliłyby ją klasyfikować według poznanych zdolności. Moc jest płynną siłą, a jej wykorzystanie zależy wyłącznie od tego, który umie zapanować nad jej przepływem. Naturalnie, osobie, która często wykorzystuje jej potęgę w jeden sposób, nie przyjdzie z równą łatwością wykorzystanie jej do czegoś zupełnie innego, dlatego poniżej przedstawiono podział umiejętności opartych o Moc według różniących się od siebie dziedzin:

- **Wzmocnienie** (WnM) – użytkownik jest w stanie zaczerpnąć z Mocy, by wpłynąć na swoje ciało i zdolności. Może stać się silniejszy i zwinniejszy, może wprawniej władać mieczem, skakać dalej i wyżej, może biec szybko niczym ścigacz albo przebyć wiele kilometrów bez przerwy na odpoczynek. Ci, którzy specjalizują się we Wzmocnieniu są w stanie odbić więcej pocisków, wytrzymać więcej niż inni lub wstrzymać oddech na bardzo długi czas, a mistrzowie tej sztuki nie mają problemów z przetrwaniem w kosmicznej próżni.

{ #047d6c}

- **Telekineza** (WnM) – szablonowa umiejętność stosowana przez Jedi, dzięki której użytkownik może oddziaływać na inne obiekty za pomocą Mocy i manipulować nimi w przestrzeni. Może je podnosić, przenosić, przyciągać i odpychać, obracać a nawet wykonywać bardzo finezyjne zadania. Od tej umiejętności zależy jak ciężkie przedmioty będzie w stanie unieść, jak szybko to zrobi, jak daleko sięgnie i z jaką mocą. Bardziej wprawni użytkownicy są w stanie chwytać mocą delikatne obiekty, dusić swych przeciwników lub wykonać bardzo finezyjne czynności, jak wpisanie kodu na terminalu 20 metrów od użytkownika. Najbardziej zaawansowani użytkownicy telekinezy są w stanie przekroczyć barierę trzech wymiarów i wpływać na przepływ czasu.

- **Wpływ** (WnM) – umiejętność, która pozwala użytkownikowi wykorzystać moc, by wpłynąć na umysły innych istot. Może porozumieć się ze zwierzętami, manipulować słabymi umysłami, czy przesyłać sugestywne myśli wprost do umysłu celu. Ci, którzy poświęcą więcej czasu treningowi umiejętności manipulacji potrafią napawać serca towarzyszy odwagą i rozjaśniać ich umysł, a mistrzowie wpływu są w stanie przejść w stan medytacji bitewnej, by podczas starć o różnej skali koordynować działania żołnierzy, podnieść ich morale lub wzbudzać strach w sercach wrogów.

{ #a7b76a}

- **Energia** (WnM) – zbiór zdolności związanych z przesyłaniem i manipulowaniem energią życiową, a także inicjowaniu różnorakich reakcji chemicznych. Jedi są w stanie leczyć rannych i chorych i podtrzymywać przy życiu tych, których stan jest krytyczny. Potrafią także leczyć siebie. Te możliwości są zablokowane dla tych, którzy zboczyli ze ścieżki prawości, jednakże użytkownicy Ciemnej Strony Mocy mogą wysysać energię życiową z innych istot, by wzmacniać siebie, a nawet przedłużać swe życie. Użytkownik Mocy, który szkoli się w umiejętnościach energii może przywoływać błyskawice, oblec nimi swój miecz, kontrolować prąd elektryczny w urządzeniach czy wzniecać ogień bądź powodować eksplozję w powietrzu. Mistrzowie mogą być znakomitymi uzdrowicielami bądź straszliwymi niszczycielami.

- **Wyczuwanie** (WnM) – umiejętność wykrywania zagęszczeń mocy, źródeł Ciemnej lub Jasnej Strony czy istot żywych, które choć odrobinę reagują na moc. Użytkownik, który potrafi oczyścić umysł i poszukać takich sygnałów jest w stanie odnajdywać legendarne artefakty, wykrywać obecność innych użytkowników i pradawne miejsca kultu. Ktoś, kto jest bardziej zaawansowany w tej dziedzinie potrafi ocenić ilość wrogów za ścianą, a nawet ukryć swą obecność dla innych użytkowników poprzez kontrolę zawirowań Mocy. Zaawansowani użytkownicy są w stanie przejrzeć taki kamuflaż, a mistrzowie potrafią zanurzyć się w nieprzenikniony strumień myśli, by komunikować się z osobami na drugim końcu Galaktyki, spoglądać w przyszłość i przeszłość czy rozmawiać z tymi, którzy odeszli jednocząc się z Mocą.
{ #7e3f02}


### Zręczność

- **Pojazdy kosmiczne (Zr)** – umiejętność prowadzenia niewielkich statków kosmicznych, myśliwców kosmicznych i atmosferycznych (airspeedery)

- **Pojazdy naziemne (Zr**) – umiejętność prowadzenia pojazdów poruszających się po ziemi za pomocą kół lub gąsienic a także lewitujących nisko nad ziemią ścigaczy (landspeedery, jumpspeedery, podracery, osobowe airspeedery)

- **Broń lekka (Zr)** – dotyczy wszelkiego rodzaju broni krótkiej, takiej jak pistolety czy pistolety maszynowe. Poza blasterami, umiejętność ta odpowiada za strzelanie z tradycyjnej broni palnej lekkiej.

- **Broń ciężka (Zr)** – dotyczy wszelkiego rodzaju broni długiej, takiej jak karabiny, strzelby czy stacjonarne bronie maszynowe. Poza blasterami, umiejętność ta odpowiada za strzelanie z tradycyjnej broni palnej ciężkiej.

- **Broń okrętowa (Zr)** – dotyczy obsługi turbolaserów, wieżyczek okrętowych i stacji rakietowych zamontowanych na statkach i stacjach kosmicznych a także elementach fortyfikacji.

- **Skradanie się (Zr)** – umiejętność bezszelestnego przemykania obok innych istot. Osoba, która doskonali tę umiejętność może z powodzeniem oszukać zmysły czujnych strażników pozostając w cieniu lub cicho stawiając kroki.

{ #deb32c}

- **Ukrywanie się (Zr)** – umiejętność, która pozwala danej postaci wtopić się w otoczenie, skryć się w cieniu czy z powodzeniem zamknąć się w ciasnej szafce i udawać, że wcale jej tam nie ma.

{ #075005}

- **Zwinne dłonie (Zr)** – określa skuteczność wcielania w życie wszelkiego rodzaju zręcznych sztuczek wykonywanych dłońmi szybko lub niepostrzeżenie. Będzie to między innymi oszukiwanie w kartach czy inne sztuczki.

{ #c2b451}

- **Kradzież kieszonkowa (Zr)** – umiejętność odbierania innym postaciom ich podręcznych przedmiotów bez wiedzy właściciela. Dotyczy umiejętnego poruszania się w tłumie, niezwracania na siebie uwagi, znajomości złodziejskich sztuczek i zwinnych ruchów.

- **Otwieranie zamków (Zr)** – umiejętność otwierania zarówno klasycznych zamków, jak i zamków elektronicznych.

{ #ecd097}

- **Broń ręczna krótka (Zr)** – dotyczy broni do walki w zwarciu, której rozmiary można uznać za względnie krótkie. Będą to wszelkiego rodzaju wibronoże, wibrosztylety, inne krótkie wibroostrza i krótkie miecze świetlne, a także tradycyjne krótkie ostrza i krótka broń obuchowa.

- **Broń ręczna długa (Zr)** – dotyczy broni do walki w zwarciu, której rozmiary można uznać za względnie długie. Będą to przede wszystkim miecze świetlne, ale także dłuższe wibroostrza czy długie ostrza tradycyjne lub długa broń obuchowa

- **Broń ręczna egzotyczna (Zr)** – dotyczy nietypowych broni do walki w zwarciu takich jak miecze o podwójnych ostrzach, bicze, piki itp.

- **Walka wręcz (Zr)** – dotyczy walki bez użycia broni lub za pomocą broni, której stosowanie nie odbiega od tradycyjnej walki wręcz. Jest to używanie rąk i nóg w celu pokonania przeciwnika. Do broni, którą uznaje się za broń do walki wręcz należą kastety, naręczne wibroostrza, szpikulce butów.

{ #93351b}

- **Akrobatyka** – ogólna zwinność ciała i koordynacja. Dotyczy m.in. skoczności, utrzymywania równowagi czy przemieszczania się w stanie nieważkości.
{ #41a766}


### Budowa
{ #e3b10a}


- **Pływanie (Bd)** – określa zdolności i doświadczenie postaci w pływaniu i nurkowaniu. Dzięki niej, postać jest w stanie pływać szybciej, lepiej zarządzać siłami, stosować więcej pływackich styli, nurkować głębiej i dłużej wstrzymywać oddech.

- **Wspinaczka (Bd)** – określa zdolności i doświadczenie postaci we wspinaczce. Dzięki niej, postać jest w stanie szybciej pokonywać pionowe wzniesienia, lepiej zarządzać siłami i stosować bardziej wyrafinowane techniki.

- **Kondycja (Bd)** – umiejętność, od której zależy jak długo postać jest w stanie wytrzymać wysiłek fizyczny. Może być to np. długi bieg, całodzienny marsz czy ciężka praca. Test kondycji może także pojawić się obok innych umiejętności (pływanie, wspinaczka, ujeżdżanie itd.) jeżeli są one szczególnie obciążające dla organizmu.

{ #6d259f}

- **Ujeżdżanie (Bd)** – dosiadanie dzikich i oswojonych, acz niesfornych stworzeń. Od tej umiejętności zależy jak dobrze postać radzi sobie w siodle.

- **Odporność na ból (Bd)** – określa jak wiele bólu postać jest w stanie znieść. Udany test odporności na ból sprawia, że postać otrzymuje o połowę niższe kary wynikające z obrażeń niż w przypadku niezdanego testu.

{ #56ad79}

- **Rzucanie (Zr/Bd)** – określa jak dobrze postać radzi sobie w rzucaniu przedmiotami. Najczęściej dotyczy granatów, noży i toporów do rzucania lub kamieni, ale mogą być to dowolne przedmioty, którymi da się rzucić. Również pierwsza faza znanego ataku rycerzy Jedi polegającego na rzucie mieczem świetlnym zależna jest od tej umiejętności.

### Zmysły

- **Udawanie (Zm)** – umiejętność wcielania się w kogoś, kim się nie jest. Określa, jak umiejętnie dana postać jest w stanie zachowywać się jak ktoś konkretny bądź przedstawiciel jakiejś grupy, którą udaje. Taka osoba umie dopasować do siebie odpowiedni strój, sprawić, by dobrze na niej leżał, przyłożyć odpowiedni nacisk na prawidłowy chód i wyraz twarzy, a także maniery głosowe i akcenty. Nie znaczy to jednak, że bez perswazji przekona kogoś w rozmowie, że jest tym za kogo się podaje.

- **Nawigacja (Zm)** – umiejętność odpowiedzialna za orientowanie się w przestrzeni kosmicznej. Pomaga w określaniu odległości, poznawaniu charakterystycznych obiektów, przewidywaniu zachowani ciał niebieskich. Użyteczna szczególnie przy planowaniu lotów nadprzestrzennych, gdy komputer zawodzi.

- **Przygotowanie pułapki (Zm)** – dotyczy przygotowania pułapek środowiskowych, dobrego kamuflowania pułapek i odpowiedniego wyczucia czasu, jeżeli wymagany. Nie ma jednak związku ze zrozumieniem działania i konstruowania pułapek opierających się o poszczególne technologie (np. bomby, pułapki elektryczne itp).

- **Tropienie (Zm)** – określa skuteczność postaci w dostrzeganiu śladów pozostawionych przez istoty żywe.

{ #e3cbc0}

- **Psychologia (Zm)** – zdolność oceny charakteru, zachowań, skłonności i predyspozycji napotkanej osoby. Użyteczne, przy próbie przekonania kogoś do własnych racji lub ocenie jego prawdomówności.

- **Sztuka przetrwania (Zm)** – określa zdolności survivalowe postaci, do których należy m.in. umiejętność zdobycia pożywienia, wody, znajomość gatunków i wiele innych.

- **Czujność (Zm)** – określa szansę bohatera na dostrzeżenie pewnych nieoczywistych rzeczy takich jak zagrożenie, w sytuacji, gdy się tego nie spodziewa.

{ #1e8556}

- **Wypatrywanie (Zm)** – określa jak wiele postać może zobaczyć, gdy się na tym skupia.

{ #941113}

- **Nasłuchiwanie (Zm)** – określa jak wiele postać może usłyszeć, gdy się na tym skupia.

{ #ba32e1}

- **Przeszukiwanie (Zm)** – umiejętność odnajdywania rzeczy ukrytych bądź trudnych do znalezienia. Postać cechująca się wysoką umiejętnością obstukuje ściany, by znaleźć ukryte przejścia, maca materace z nadzieją na znalezienie schowanej w nich broni lub znajduje małą kartę chip w zagraconym pokoju, mimo presji czasu.

- **Wyczucie emocji (Zm)** – umiejętność dostrzegania kryjących się w postaciach pobudek i stłumionych emocji.
{ #0a9c42}


### Charakter

- **Opieka nad zwierzętami (Ch)** – umiejętność zawierania nici porozumienia z istotami niższego rzędu. Dzięki niej postać jest w stanie nawiązać przyjazne relacje z dzikimi stworzeniami.

- **Perswazja (Ch)** – umiejętność odzwierciedlająca zdolność przekonywania innych do swoich racji.

{ #5e52ee}

- **Niezłomność (Ch)** – psychiczny odpowiednik kondycji, który odpowiada za upór w dążeniu do zamierzonego celu. Użyteczna w sytuacji, gdy bitwa wydaje się już przegrana, podczas tortur, gdy przeciwnik chce wyciągnąć kluczowe informacje, a czasem nawet gdy ktoś próbuje nakłonić niezłomną postać do postępowania wbrew jej zasadom.

{ #3083a0}

- **Odwaga (Ch)** – umiejętność odzwierciedlająca opanowanie umysłu i ciała w sytuacjach skrajnego niebezpieczeństwa. Przydatna, gdy postać zostaje otoczona przez szwadron przeciwników, gdy dzika bestia usiłuje ją połknąć lub gdy mierzy się wzrokiem ze znanym łowcą nagród.

{ #ee2a45}

- **Zdolności przywódcze (Ch)** – umiejętność inspirowania podopiecznych. Skuteczne przy zarządzaniu ludźmi i wydawaniu rozkazów. Dzięki tej umiejętności postać jest w stanie zapewnić dodatkowe morale i niezłomność swoim żołnierzom bądź pracownikom, a także zwiększyć swoją siłę perswazji wobec ich.

- **Zastraszanie (Ch)** – umiejętność odzwierciedlająca zdolność przymuszania innych do wykonania rozkazu postaci. Może być kontrowana niezłomnością.

{ #e6c31b}

- **Ukrycie emocji (Ch)** – umiejętność zachowania kamiennej twarzy w stresujących sytuacjach. Postać używa jej, gdy blefuje.

{ #d110dd}

- **Występy (Ch)** – niezależnie jaki występ przedstawia dana postać (śpiewanie, opowiadanie żartów, gra na instrumencie), ta umiejętność pokazuje jak dobrze jest w stanie zainteresować publikę tworząc odpowiednią otoczkę pod swój występ.

- **Gadanina (Ch)** – umiejętność zagadania ludzi dookoła, zdobycia zaufania, wyciągnięcia od nich informacji.

### Intelekt

- **Taktyka (In)** – teoria i praktyka posługiwania się oddziałami wojskowymi dla osiągnięcia zamierzonego celu w konkretnych warunkach. Umiejętność odnosi się do wiedzy posiadanej przez postać i przewidywania rezultatów wymyślonych taktyk.

- **Komputery (In)** – umiejętność obsługi komputerów systemów komputerowych, a także włamywania się do nich, co pozwala na zdobycie niepublicznych plików, otwarcie zamków elektronicznych itp.

- **Leczenie ran (In)** – określa zdolności postaci do opatrywania i leczenia ran, a także udzielania pierwszej pomocy. Postać, która ma kilka punktów w leczeniu ran może skutecznie wykonywać chirurgiczne operacje.

- **Leczenie chorób (In)** – określa zdolności postaci do rozpoznawania oraz zwalczania przyczyn i objaw chorób, a także znajomości leczniczych bądź szkodliwych właściwości składników. Umiejętność ta dotyczy także trucizn.

- **Mechanika (In)** – pozwala na zrozumienie, budowę i modyfikację urządzeń mechanicznych, w tym statków kosmicznych czy naziemnych pojazdów transportowych.

{ #c1c6d7}

- **Elektronika (In)** – pozwala na zrozumienie, budowę i modyfikację urządzeń elektronicznych.

{ #dbc096}

- **Materiały wybuchowe (In)** – określa znajomość bomb, granatów i wszelkich materii, których przeznaczeniem jest wylatywanie w powietrze. Postać zna budowę popularnych ładunków wybuchowych, wie który kabelek przeciąć i jak zneutralizować niebezpieczne materiały.

- **Nauki przyrodnicze** (chemia, biologia)

{ #e1c20b}

- **Nauki kulturowe** (kulturoznawstwo, historia)

{ #baccb0}

- **Nauki ekonomiczne** (ekonomia, finanse)

{ #92abae}

- **Języki**, np. Huttański – określa znajomość języka. Dopuszczalne 1-4. 1 – postać zna podstawy, ma jednak liczne braki w piśmie (gramatyka i ortografia) jak i w mowie, przez co może nie być traktowany poważnie, ale każdy zrozumie ogólne założenia wypowiedzi. 2 – postać potrafi się dogadać w większości kwestii. Taki poziom znajomości języka wystarczy w większości wypadków. 3 – postać mówi tak, jakby był to jej język ojczysty. Ten poziom jest jej potrzebny, jeśli chce pracować jako dobry tłumacz lub poeta. Każdy gracz zna domyślnie **Wspólny** oraz swój język ojczysty.

### Inne

Poniższe umiejętności określają stopień znajomości poszczególnych dziedzin. Ich wartość jest przypisana przy tworzeniu postaci i może rosnąć wyłącznie w wyniku wydarzeń w świecie gry Przy tworzeniu postaci, gracz zaczyna posiadając wszystkie znajomości na 2. Może zdecydować, że jedna z umiejętności będzie na poziomie 4, ale wówczas musi zrezygnować z innej umiejętności. Poza domyślnymi procentami, gracz dopisuje premię zapewnianą przez wybraną przez siebie profesję.

- **Znajomość wojskowości** – określa jak dobrze postać orientuje się w strukturach wojskowych. Dotyczy to znajomości organizacji wojsk Republiki, a także wielkich sukcesów znanych generałów, młodych talentów i zakulisowych niuansów.

- **Trendy i celebryci** – określa jak dobrze postać zna świat showbiznesu, najnowsze plotki i ploteczki dotyczące twarzy znanych z HoloNetu i wiadomości. Ponadto, postać wie co w tym sezonie jest modne i co założyć na galę, by nie popełnić faux pas.

- **Znajomość biznesu i technologii** – określa jak dobrze postać orientuje się w świecie ukrytych korporacyjnych rządów oraz nowoczesnych technologii. Wie, kto wygrał wyciszony w mediach przetarg, jaki holding rzeczywiście odpowiada za spółkę-widmo i jakie są prywatne opinie CEO gigakorporacji w głośnej, medialnej sprawie.

- **Arkana Mocy** – teoretyczna znajomość tematów związanych z Mocą, ale nie przekładająca się na umiejętności jej kontroli. Dotyczy znajomości historii Jedi, potężnych artefaktów…

- **Znajomość polityki**

- **Znajomość półświatka** – określa jak dobrze postać orientuje się w świecie nielegalnych interesów i niebezpiecznych przestępców. Wie na kogo się powołać w razie zagrożenia, jak zachować się w klubie pełnym gangsterów i jak nie dać się podejść typowym sztuczkom oszustów.