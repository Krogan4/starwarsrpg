---
{"dg-publish":true,"permalink":"/7-pozostale-mechaniki/sabaac/","dgPassFrontmatter":true}
---

![Pasted image 20250729213641.png](/img/user/6%20Obrazy/Pasted%20image%2020250729213641.png)

Sabaac to najpopularniejsza w Galaktyce gra karciana, która funkcjonuje od kilku tysięcy lat. Polega na uzyskaniu na kartach wyniku 23, -23 lub jak najbliższego do tych wartości, jednak w grze zastosowano uproszczoną wersję - dostosowaną do kilku prostych Testów.
Odmian sabacca jest bardzo wiele.

## Zasady gry

Najpierw należy wymienić kredyty na żetony. Odpowiednią ilość żetonów (zwykle o wartości 50 kredytów) należy odłożyć do **depozytu zabezpieczającego**. Resztę żetonów można wykorzystać do obstawiania w czasie gry.

1. **Rozpoczęcie rundy** - wszyscy gracze muszą rozpocząć grę stawiając zdefiniowaną wartość żetonów (np. 20 kredytów).

2. **Dobieranie kart** - krupier rozdaje graczom po trzy karty - ich wartość jest określana na podstawie pojedynczego rzutu k20 wykonanego w ukryciu przed resztą. Zwykle wyższa wartość jest pożądana.

3. **Gra psychologiczna** - każdy z graczy może zadeklarować chęć przejrzenia blefu przeciwników poprzez Test  ([[3 Tworzenie bohatera/Umiejętności#^0a9c42\|Wyczucie Emocji]] vs [[3 Tworzenie bohatera/Umiejętności#^d110dd\|Ukrycie Emocji]]). Gracz może spróbować przejrzeć blef każdego ze swoich rywali wykonując osobne testy - wszyscy jednak korzystają z jednej puli Wyczucia Emocji i Ukrycia Emocji, a wyniki dają różne rezultaty:
	- 0 PP - gracz nie dowiedział się niczego
	- 1-2 PP - gracz zdołał odczytać czy przeciwnik się denerwuje (co może świadczyć o słabych kartach lub wartościach granicznych) czy jest spokojny
	- 3-5 PP - gracz wie czy przeciwnik ma mocne karty czy słabe
	- >6 PP - gracz potrafi określić w jakim przedziale mieszczą się karty przeciwnika
	
4. **Licytacja** - każdy z graczy może wykonać jedną z następujących czynności:
	- Podbicie stawki - gracz podaje nową, wyższą kwotę i wrzuca tyle żetonów do **puli rozdania**
	- Wejście/Sprawdzenie - dorzucenie przez gracza tylu żetonów do **puli rozdania**, żeby zrównać się z aktualną kwotą
	- Spasowanie - gracz wycofuje się z rozgrywki gdy nie chce lub nie może Wejść

		Czynności te należy powtarzać od początku przy każdym podbiciu stawki. Jeśli stawka została wyrównana przez wszystkich graczy i nikt jej już nie podbijał, następuje przejście do następnego etapu.
	
5. **Zmiana** - karty mogą losowo zmienić swoją wartość. Każdy z graczy rzuca dwiema kośćmi k8 (**Kości Losu**), wcześniej określając, która z nich odpowiada za zmianę dodatnią, a która za zmianę ujemną. O sumę **Kości Losu** należy zmienić początkowy wynik.

6. **Odsłonięcie kart** - gracze pokazują swoje karty.
	- Wynik poniżej 0 lub powyżej 20 skutkuje natychmiastową przegraną partii. Gracz traci nie tylko postawione żetony, ale również te odłożone w **depozycie zabezpieczającym**, które trafiają do **puli stołu**.
	- Wynik 20 (sabak!) oznacza natychmiastową wygraną partii i zgarnięcie **puli rozdania** oraz **puli stołu**. Jeśli ktoś jeszcze ma sabaka, dochodzi do następnej **Zmiany** i ponownego rozstrzygnięcia wyniku.
	- Jeżeli nikt nie ma wyniku 20, wygrywa osoba z najwyższą wartością na kościach, ale zgarnia wyłącznie **pulę rozdania**. **Pula stołu** pozostaje nienaruszona do następnego rozdania. Jeżeli ktoś jeszcze ma identyczny wynik w kartach, dochodzi do następnej **Zmiany**


**Oszukiwanie** - gracz może spróbować wykorzystać swoje zdolności szulerskie do podmiany kart. Może to zrobić po każdym rzucie, ale oszustwo może dotyczyć tylko ostatnio dokonanego rzutu (dobieranie kart lub kości losu). Oszustwo polega na Teście [[3 Tworzenie bohatera/Umiejętności#^c2b451\|Zwinne Dłonie]] vs [[3 Tworzenie bohatera/Umiejętności#^1e8556\|Czujność]]. Wygrana pozwala przerzucić wskazaną kość, ale przegrana może wiązać się z przykrymi konsekwencjami.

**Moc** - osoby czułe na Moc mogą spróbować wykonać Test Wyczuwania i dzięki temu poznać wynik swojego rzutu nim do niego dojdzie. Poza tym, mogą wykorzystać inne ze swoich zdolności, np. [[6 Moc/Wyczuwanie/Wyczuwanie Podstawowe/Wzrok Mocy\|Wzrok Mocy]].