---
{"dg-publish":true,"permalink":"/0-glowny-folder/3-moc/","dgPassFrontmatter":true}
---

![Pasted image 20250201011116.png](/img/user/6%20Obrazy/Pasted%20image%2020250201011116.png)
Ci którzy zdecydowali się podążać ścieżką Mocy mają do dyspozycji ogrom jej możliwości. Jedi starają się słuchać jej głosu i postępować zgodnie z naturalna koleją rzeczy, natomiast użytkownicy Ciemnej Strony usiłują podporządkować sobie Moc i wykorzystać ja dla własnych korzyści. Większość możliwości oferowanych przez Moc jest wspólna zarówno dla Jasnej i Ciemnej Strony, jednak zdarza się, że pewne zdolności są niedostępne dla przedstawicieli jednej z powyższych.

## Zmęczenie

Nikt nie jest w stanie używać dobrodziejstw Mocy bez przerwy. Korzystanie z jej potęgi wymaga szczególnego skupienia. Każda Manifestacja Mocy wywołana przez tego, kto z niej korzysta, obniża jego zasoby energii.  Bardziej zaawansowani użytkownicy mogą znieść znacznie więcej niż nowicjusze (zobacz Sztuczki Specjalista/Mistrz Mocy). Poziom wypoczęcia postaci i zdolności do używania Mocy nazywana jest Punktami Energii.

**Limit Punktów Energii**: ilość Punktów Energii, jaką postać ma maksymalnie to dziesięciokrotność poziomu umiejętności **Niezłomność** (Charakter), np. jeżeli gracz ma umiejętność Niezłomność na poziomie trzecim, wówczas ma 30 Punktów Energii.

**Przekroczenie Limitu:** Postać może korzystać z Mocy po przekroczeniu limitu, jednak wiąże się to z coraz trudniejszymi Testami Niezłomności, których niezdanie będzie skutkować niepowodzeniem w użyciu Mocy. Niezależnie od tego, czy postać zdała test czy nie, Punkty Energii są odejmowanie, nawet jeżeli osiągną wartości ujemne.

**Odzyskiwanie Punktów Energii:** Podczas wypoczynku wykonywany jest Test Niezłomności. Jego PT jest zależne od długości wypoczynku. Jeżeli odpoczynek lub przerwa od używania Mocy trwały na tyle długo, że MG uzna, że nie ma sensu przeprowadzać Testu, wówczas ilość Punktów Energii jest zrównana z limitem.

Jeżeli gracz zda Test Niezłomności, wówczas jego Punkty Energii są zrównane z limitem. Jeżeli nie zda Testu, patrzy na wyniki poniższej tabeli.

| **Długość wypoczynku** | **Utrudnienie** | **Odzyskane Punkty Energii po niezdanym Teście** |
| ---------------------- | --------------- | ------------------------------------------------ |
| **Powyżej 16h**        | Brak testu      | 100%                                             |
| **9h-16h**             | +2              | 50%                                              |
| **8h-9h**              | 0               | 40%                                              |
| **7h-8h**              | -2              | 30%                                              |
| **6h-7h**              | -5              | 20%                                              |
| **5h-6h**              | -8              | 10%                                              |
| **4h-5h**              | -11             | 0%                                               |
**Wspólny wysiłek:** Możliwe jest wspólne wykorzystanie Mocy przez kilka osób. Wówczas potrzebny wysiłek rozkłada się po równo na wszystkich użytkowników i każdy traci równą część Punktów Energii. Umiejętności, które wymagają testów dostają utrudnienie -2 za każdą osobę uczestniczącą w teście z uwagi na potrzebę odpowiedniej synchronizacji między użytkownikami. Każdy użytkownik musi zdać test.


## Ciemna Strona Mocy

Ciemna strona Mocy podsuwa proste, skuteczne rozwiązania problemów, prowadząc przez to jednak do zamknięcia się na dobro innych, demoralizacji, zaniku altruizmu. Pod jej wpływem nawet osoby o wysokim poziomie altruizmu i ideałów potrafią stawać się egoistami i wyrządzać wielkie zło. Z początku kusi łatwością oraz możliwością szybkiego uzyskania potęgi, jednak w ostatecznym rozrachunku wyniszcza swoich użytkowników.

Zamiast czerpać siłę z życia, niczym jasna strona, ciemna strona Mocy korzysta z destrukcji i negatywnych emocji, takich jak strach, gniew czy nienawiść. Zawsze kusi by obrać szybką i prostą ścieżkę, daje wrażenie, że jest silniejsza niż Światłość. Opanowuje umysły tych, którzy szukają "skrótów" w celu zagarnięcia jak największej potęgi. W rzeczywistości, jest jedynie łatwiejsza, wcale nie potężniejsza. Z biegiem czasu Ciemna Strona zaczyna wymagać coraz więcej od osoby, która na niej polega, w rezultacie prowadząc ją ku upadkowi.

**Punkty Ciemnej Strony** – postacie, które czynią zło, nadmiernie poddają się negatywnym emocjom, korzystają z Mocy do podporządkowania sobie innych albo wystawiane są na próbę w miejscu, gdzie Ciemna Strona jest szczególnie silna, zbierają Punkty Ciemnej Strony.

Postać, która uzbiera tyle Punktów Ciemnej Strony, ile wynosi jej Intelekt, stanie po Ciemnej Stronie Mocy. Mistrz Gry będzie miał prawo do podejmowania decyzji za nią, jeśli uzna, że postać nie zachowuje się jak przystało na kogoś stąpającego po ścieżce zła. Taka postać może używać Manifestacji oznaczonych jako „Tylko Ciemna Strona” i nie może już używać Manifestacji oznaczonych jako „Tylko Jasna Strona”.

Postać, która zdobyła już kilka Punktów Ciemnej Strony, coraz bardziej jest kuszona przez łatwe do osiągnięcia korzyści i coraz częściej poddawana jest próbie. Sporadycznie, MG może podjąć za nią decyzję.

MG ma prawo przydzielenia graczowi dowolnej liczby Punktów Ciemnej Strony, jednak zwykle będzie to 1 – za drobne przewinienie, 5 – za poważne przewinienie, 10 – za coś absurdalnie złego.

**Zdobywanie Punktów Ciemnej Strony** wiąże się z negatywnymi emocjami i czynieniem zła. Poważnym wykroczeniem jest zabicie lub zranienie kogoś kto nie zrobił niczego złego lub szuka przebaczenia za zło wyrządzone w przeszłości. Mniejszym przewinieniem jest zabicie lub zranienie osoby, która może być zła, ale pozostaje bezbronna albo wykorzystanie kogoś dla własnych korzyści. Przyczyną pozyskania Punktu Ciemnej Strony może być także kontynuowanie starcia, gdy nadarzyła się okazja do jego zakończenia albo oszukanie kogoś dla materialnych korzyści. Kierowanie się negatywnymi emocjami również może spowodować zepsucie. Jeżeli postać używa Mocy pod wpływem emocji takich jak nienawiść, gniew, strach, duma, zazdrość, chciwość, żądza zemsty itp. będzie zdobywać Punkty.

Użycie Manifestacji Mocy oznaczonych jako „Wezwanie Ciemnej Strony” wiąże się z wykonaniem dodatkowego Testu Niezłomności (-3), by określić, czy postać opanowała się na tyle, by użyć tej techniki bez sięgnięcia po mroczną naturę Ciemnej Strony i bez zyskania dodatkowego Punktu. Tak samo normalne techniki użyte po to by kogoś skrzywdzić mogą się wiązać z otrzymaniem Punktu Ciemnej Strony.

Ciemna Strona jest potężna i wola tego kto po nią sięga jest w stanie naginać rzeczywistość. Może się zdarzyć, że MG zaproponuje nagięcie pewnych zasad lub przerzucenie nieudanego rzutu. Ceną za to będą Punkty Ciemnej Strony.

**Redukcja Punktów Ciemnej Strony** – Liczbę Punktów Ciemnej Strony da się redukować, ale nie jest to łatwe. Może to wynikać z aktów altruizmu oraz poświęcenia się dla innych po uprzednim zaakceptowaniu i wyrzeczeniu się dokonanego zła. Należy zważyć na to, że dużo łatwiej zdobywać Punkty niż je tracić i filozofia rekompensowania złych uczynków dobrymi nie będzie skuteczna.

Postać może zdecydować się na wielogodzinną medytację, w czasie której wejdzie do zakamarków swojego umysły, żeby przeżyć swoiste katharsis i odrzucić kłębiące się w niej zło. W ten sposób jest w stanie zredukować nawet do 10 Punktów Ciemnej Strony. Kosztem jest jednak poziom zestrojenia się z Mocą. Taka postać traci niepowracalnie 1 Wrażliwości na Moc

[[6 Moc/Techniki Mocy\|Techniki Mocy]]