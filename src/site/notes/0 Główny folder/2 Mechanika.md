---
{"dg-publish":true,"permalink":"/0-glowny-folder/2-mechanika/","dgPassFrontmatter":true}
---

![Pasted image 20241222015457.png](/img/user/6%20Obrazy/Pasted%20image%2020241222015457.png)

| **TABELA PT**              |                    |                              |
| -------------------------- | ------------------ | ---------------------------- |
| **Poziom trudności testu** | Wartość procentowa | Modyfikator do współczynnika |
| **Łatwy**                  | Poniżej 0%         | +2                           |
| **Przeciętny**             | 0 – 10%            | 0                            |
| **Problematyczny**         | 11 – 30%           | -2                           |
| **Trudny**                 | 31 – 60%           | -5                           |
| **Bardzo trudny**          | 61 – 90%           | -8                           |
| **Wybitnie trudny**        | 91 – 120%          | -11                          |
| **Szczęście**              | 121 – 160%         | -15                          |

**Test podstawowy:** MG zarządza test Współczynnika lub Umiejętności, informując gracza o Poziomie Trudności (według tabeli powyżej). Gracz rzuca 3k20. Kość z najwyższym wynikiem zostaje automatycznie odrzucona. Aby test był zdany, wyniki na pozostałych dwóch kościach muszą być niższe niż wartość testowanego współczynnika (lub współczynnika, o który opiera się testowana umiejętność) powiększona o wartość modyfikatora wynikającego z poziomu trudności. Jeżeli testowana jest konkretna umiejętność, a nie współczynnik, gracz może obniżyć wyniki na dowolnych kościach w sumie o wartość posiadanej umiejętności.

**Test Otwarty:** MG zarządza test otwarty współczynnika lub umiejętności, jednak nie informuje gracza o poziomie trudności. W wypadku tego Testu nie liczy się tylko to, czy udało się odnieść sukces, ale także jak bardzo się to udało lub nie udało. Gracz wykonuje test podstawowy na poziomie przeciętnym po czym odejmuje od badanego współczynnika wartość, która wypadła na kości z wyższym wynikiem. Są to tzw. Punkty Sukcesu. Oczywiście, Punkty Sukcesu mogą być także ujemne, a nawet wówczas test może zostać uznany przez MG za zdany. W razie potrzeby, MG może określić PT testu otwartego.

**Test Przeciwstawny:** MG zarządza, aby dwóch graczy lub gracz i postać niezależna wykonali test przeciwstawny. Wówczas obie osoby wykonują test otwarty bez ustalonego PT, a następnie obwieszczają, ile Punktów Sukcesu udało im się uzyskać. Osoba, która uzyskała większą ilość Punktów Sukcesu, wygrywa. Różnica między Punktami Sukcesu zwycięzcy a przegranego nazywana jest Punktami Przewagi. Zwykle jednak wystarczy informacja kto zwyciężył. W czasie testu przeciwstawnego obie osoby mogą wykonywać test tej samej umiejętności (np. podczas siłowania na rękę czy gry w karty) lub różnych umiejętności (np. perswazja kontra wyczucie emocji, jeżeli jedna osoba próbuje zmanipulować drugą). Może zdarzyć się tak, że MG zażąda, by jedna z osób wykonała test o innym poziomie trudności, jeżeli uzna, że ktoś powinien być uprzywilejowany w danej sytuacji (np. postać niezależna może być trudna do zmanipulowania, jeżeli ma stanowcze poglądy, a manipulator zaskakująco słabe argumenty).

**Suwak:** Jeżeli gracz nie posiada wcale punktów testowanej Umiejętności (zero), poziom trudności testu automatycznie staje się o 3 PT. Jeżeli jednak gracz posiada co najmniej 4 punkty testowanej umiejętności, Poziom Trudności staje się łatwiejszy o 3. Podobnie przy następnych wielokrotnościach liczby 4.

**Ekstremalne rzuty:** Jeżeli, w czasie Testu otwartego, na którejkolwiek kości wypadnie 1, poziom trudności staje się o łatwiejszy o 3. Jeżeli wypadnie 20, poziom trudności staje się trudniejszy o 3. Efekty się sumują i nakładają. Rzuty są brane pod uwagę przed modyfikacją ich wyniku o wartość testowanej Umiejętności.

Zarówno Suwak jak i Ekstremalne Rzuty nie mają zastosowania w [[4 Walka/0 Walka\|Walce]].