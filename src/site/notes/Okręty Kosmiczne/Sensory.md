---
{"dg-publish":true,"permalink":"/okrety-kosmiczne/sensory/","dgPassFrontmatter":true}
---

## Identyfikacja
**Transponder** - Okręty kosmiczne wyposażone są w cyfrowe transpondery identyfikacyjne, które aktywnie emitują sygnał identyfikacyjny. Jest to szereg znaków, na które składa się niepowtarzalny kod identyfikacyjny transpondera, właściciel statku, klasa i typ statku oraz ostatnie porty dokowania.
Transponder można wyłączyć, by uniknąć identyfikacji, jednak zdecydowanie może to przyciągnąć uwagę osób nadzorujących okolice. Transpondery bywają również fałszowane.

**Sygnatura silnika** - Każdy statek kosmiczny posiada silniki emitujące określoną sygnaturę, która jest swego rodzaju identyfikatorem okrętu. Zwykle, zweryfikowana sygnatura zapisywana jest w bazach danych Republiki lub innych planet, dlatego ich władze zazwyczaj wiedzą z kim mają do czynienia. Majstrowanie przy sygnaturach jest nielegalne w światach Republiki choć powszechne.
Ktoś kto chce zmylić kontrole powinien zmienić transponder jak i sygnaturę silnika, jeśli obawia się, że ta została w przeszłości zaklasyfikowana.
Sygnatura silnika znika, gdy silniki zostaną wyłączone - pozwala to często przemknąć dryfującym okrętom niezauważonym. Istnieją także rzadkie urządzenia maskujące sygnatury silnika. Większe jednostki mogą być jednak dość łatwo wykryte - wtedy pozostaje mieć nadzieję, że ktoś weźmie je za kupę złomu.

## Sensory
**Sensory pasywne** - Okręty posiadają sensory pasywne, które wykrywają promieniowanie, ciepło i sygnały komunikacyjne. Można ich uniknąć wyłączając większość systemów i dryfując. Ten rodzaj skanowania jest niewykrywalny.

**Sensory aktywne**, takie jak radar, skan tachionowy czy czujniki grawitacyjne emitują fale, które odbijają się od celu i wracają. Pozwalają uzyskać precyzyjne dane, ale podążając za źródłem sygnału, można namierzyć lokalizację czujników. Mogą dostarczać informacji o osłonach, typach broni czy obecności organizmów żywych na okręcie.

**Sensory biologiczne** - czujniki pomagające w określaniu składu chemicznego, atmosfery, obecności istot żywych itp.
